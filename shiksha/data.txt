{
    "name": "shiksha",
    "data": [
        {
            "id": "1",
            "text": "अथ शिक्षां प्रवक्ष्यामि पाणिनीयं मतं यथा । शास्त्रानुपूर्वं तद्विद्याद्यथोक्तं लोकवेदयोः ॥१॥",
            "pc": "अथ शिक्षाम् प्रवक्ष्यामि पाणिनीयम् मतम् यथा । शास्त्र-अनुपूर्वम् तत् विद्यात् यथा उक्तम् लोकवेदयोः ॥१॥",
            "anvaya": "अथ पाणिनीयं मतं यथा (तथा तदीयां) शिक्षां प्रवक्ष्यामि । यथा लोकवेदयोः उक्तं, (तथा अत्रापि) तत् शास्त्रानुपूर्वम् विद्यात् ॥१॥",
            "artha": "शिष्यजिज्ञासाया अनन्तरं यथा पाणिनीयं मतं तथा तदीयां शिक्षां नाम वेदाङ्गशास्त्रं विशदीकरिष्यामि। किमर्थम् इति चेत्, पाणिनीयं मतं यथा लोके वेदे चोक्तं, तथा शास्त्रानुपूर्वम् अर्थात्  पूर्वाचार्यपरम्परया प्राप्तानुशासनपूर्वकं ज्ञातव्यम् अस्ति ॥१॥",
            "tatparya": "अथ शब्दमुच्चार्य ग्रन्थमारभमाणः ग्रन्थकारः अस्य शिक्षानामकग्रन्थस्य निर्माणे हेतुं दर्शयति । वयं लोके परस्परं व्यवहारार्थम् शब्दान् उपयुञ्ज्महे । एवम् उपयुज्यमानेषु शब्देषु  अयं साधुशब्दः, अयम् असाधुशब्दः इति विवेकः अस्माकं नितरामावश्यकः। अन्यथा अस्माकं व्यवहारः समीचीनः न स्यात् । अतः व्यवहारे शब्दानां साधुतासम्पादनाय प्रथमं कः साधुशब्दः इति ज्ञानमावश्यकम् । तच्च ज्ञानम् आचार्यपरम्परया लब्धानुशासनं विना न सिद्ध्यति । अतः पाणिनीयं मतं यथा वर्तते, तथैव तदीयशिक्षारूपं वेदांगं विस्तरेण विवृणोमि इति ग्रन्थकारः आदौ अस्यां कारिकायां प्रतिज्ञां करोति । \n अनेन क्रमेण प्रतिपादयन् ग्रन्थकारः अस्य ग्रन्थस्य चतुरः  अनुबन्धान् अपि दर्शयति । तथा च शब्दानां उच्चारणं कथं कर्तव्यमिति विषये यस्य पुरुषस्य जिज्ञासा वर्तते, स एव अत्र अधिकारी भवति इत्ययं  प्रथमः अनुबन्धः । शब्दस्य अनेन क्रमेण उच्चारणं कर्तव्यमिति ज्ञानं प्रयोजनम् इत्येषः द्वितीयः अनुबन्धः । कः साधुशब्दः इति प्रतिपादनम् अनेन शास्त्रेण क्रियते इत्यतः अस्य शास्त्रस्य प्रतिपाद्यः साधुशब्दः । अतः स एवात्र विषयः इत्ययं तृतीयः अनुबन्धः । तस्य प्रतिपादकम् इदं शास्त्रमिति विषयशास्त्रयोः प्रतिपाद्यप्रतिपादकभावः सम्बन्धः इत्ययं चतुर्थः अनुबन्धः । \n किमर्थं शब्दानाम् उच्चारणक्रमः अस्माभिः ज्ञातव्यः इति चेत्, साक्षात्कृतं विषयं यथार्थतया परं प्रति प्रतिपादयितुं साधुशब्दानाम् उच्चारणक्रमः अवगन्तव्यः । अत एव प्रातिशाख्ये एवमुक्तं - \n पदक्रमविभागज्ञो वर्णक्रमविचक्षणः । स्वरमात्राविशेषज्ञो गच्छेदाचार्यसम्पदम् ॥ (ऋग्वेदप्रातिशाख्यम् १-८) \n इत्थं शिक्षाविदामेवाचार्यत्वसम्पत्तिरिति कारणात्  पाणिनीयमतानुसारं शिक्षा अत्र निरूप्यते इति तात्पर्यम् । ॥१॥"
        },
        {
            "id": "2",
            "text": "प्रसिद्धमपि शब्दार्थमविज्ञातमबुद्धिभिः । पुनर्व्यक्तीकरिष्यामि वाच उच्चारणे विधिम् ॥२॥",
            "pc": "प्रसिद्धम् अपि शब्दार्थम् अविज्ञातम् अबुद्धिभिः पुनः व्यक्तीकरिष्यामि वाचः उच्चारणे विधिम् ॥२॥",
            "anvaya": "प्रसिद्धम् अपि शब्दार्थम् अबुद्धिभिः अविज्ञातम् (अस्ति) । (अतः) पुनः वाचः उच्चारणे विधिं व्यक्तीकरिष्यामि ॥२॥",
            "artha": "साधुशब्दज्ञानरूपं प्रयोजनं लौकिकव्यवहारेण सिद्धमेव । तथापि शिक्षारूपम् अनुशासनं ये न जानन्ति, ते साधुशब्दज्ञानेन विहीना भवन्ति । अतः तेषां ज्ञानार्थं पुनः अनुशासनपूर्वकं शब्दानाम् उच्चारणविधिं व्यक्तीकरिष्यामि ॥२॥",
            "tatparya": "अत्र ग्रन्थकारः शिक्षाग्रन्थस्य प्रतिपादने किं प्रयोजनमिति स्पष्टयति। अत्र शब्दः अर्थः प्रयोजनं यस्येति शब्दार्थम्, शब्दो नाम साधुशब्दः। साधुशब्दप्रयोजनवत् शास्त्रमित्यर्थः। तथा च साधुशब्दस्य ज्ञानमेव अस्य शिक्षाग्रन्थस्य प्रयोजनम् इति पूर्वं प्रतिपादितम् । परन्तु एतन्न शोभनम् । यतः अस्माकं ज्येष्ठानां वृद्धानां व्यवहारात् कः साधुशब्दः इति ज्ञानम् वयं प्राप्तवन्त एव । पुनः कुतः साधुशब्दानां ज्ञापनार्थं शिक्षाग्रन्थस्य निर्माणम् आवश्यकमिति आशञ्का। \n तत्र समाधानम् - आपाततः साधुशब्दानां ज्ञानं व्यवहारेण प्राप्तमेव । तथापि अनुशासनं विना शब्दानाम् उच्चारणनियमः परिपूर्णतया न ज्ञातो भवति । अतः ये अनुशासनं विना साधुशब्दानां ईषदेव ज्ञानं प्राप्तवन्तः, तेभ्यः साधुशब्दानां तत्त्वम् अव्यक्तमेव । अतः तेषाम् अनुग्रहार्थं शब्दानाम् उच्चारणविधिं व्यक्तीकरिष्यामि अर्थात् विस्तरेण निरूपयिष्यामि इति ग्रन्थकारः कथयति। अनुशिष्यते अनेन इति अनुशासनम्। शब्दानां उच्चारणनियमः अनेन शास्त्रेण अनुशिष्यते इति इदं शास्त्रं शब्दानुशासनम् ॥२॥"
        },
        {
            "id": "3",
            "text": "त्रिषष्टिश्चतुःषष्टिर्वा वर्णाः शम्भुमते मताः । प्राकृते संस्कृते चापि स्वयं प्रोक्ताः स्वयंभुवा ॥३॥",
            "pc": "त्रिषष्टिः चतुःषष्टिः वा वर्णाः शम्भुमते मताः प्राकृते संस्कृते च अपि स्वयम् प्रोक्ताः स्वयम्भुवा ॥३॥",
            "anvaya": "(ये) प्राकृते संस्कृते चापि त्रिषष्टिः चतुःषष्टिः वा  वर्णाः (इति) शम्भुमते मताः, (ते च) स्वयं स्वयम्भुवा प्रोक्ताः ॥३॥",
            "artha": "संस्कृतभाषायाम् प्राकृतभाषायाम् च आहत्य त्रिषष्टिः अथवा चतुःषष्टिः वर्णाः सन्ति इति भगवतः शङ्करस्य अभिप्रायः। ते एव वर्णाः कल्पादौ स्वयं भगवता ब्रह्मणा प्रोक्ताः सन्ति ॥३॥",
            "tatparya": "इत्थं शिक्षाग्रन्थस्य निर्माणस्य प्रयोजनम् उपवर्ण्य शब्दानाम् उच्चारणविधिं निरूपयितुं  प्रथमं ग्रन्थकारः शब्दावयवभूतानां वर्णानां सङ्ख्यां निर्दिशति चतुःषष्टिरित्यादिना । संस्कृतभाषायां प्राकृतभाषायां च सम्भूय त्रिषष्टिः चतुःषष्टिः वा वर्णाः सन्ति इति भगवतः शङ्करस्य अभिप्रायः । अर्थात् केचन विद्वांसः त्रिषष्टिः वर्णाः सन्तीति मन्यन्ते, अपरे केचन चतुःषष्टिः वर्णाः सन्तीति मन्यन्ते । अनेन ततोऽपि अधिकसङ्ख्याकाः वर्णाः न सन्ति इति ज्ञायते । एते सर्वेऽपि वर्णाः संस्कृतभाषायामिव प्राकृतभाषायामपि उपयुज्यन्ते । स्वप्रकृत्यनुकूला मातृभाषाभूता संस्कृतभाषा एव प्राकृतभाषा । संस्कृतशब्दानामेव अपभ्रंशरूपा इत्यर्थः । किन्तु आदौ एते वर्णाः कथम् उत्पन्नाः? आदौ कः अस्य उच्चारणविधिं आविष्कृतवान्? केन प्रकारेण एते वर्णाः अस्माभिः ज्ञाताः इति अस्माकं जिज्ञासा तथैव तिष्ठति । अत उक्तं कारिकायां - स्वयमिति।  एते वर्णाः स्वयं ब्रह्मणा सृष्टिप्रारम्भकाले आदौ उच्चारिताः । एवं ब्रह्मणः सकाशात् ऋषयः गृहीत्वा स्वशिष्येभ्यः अध्यापितवन्तः। ते शिष्याः पुनः स्वशिष्येभ्य इत्येवं क्रमेण परम्परया सर्वे अपि जनाः वर्णोच्चारणनियमं ज्ञात्वा व्यवहारं अग्रे प्रवर्तितवन्तः इति ॥३॥"
        },
        {
            "id": "4",
            "text": "स्वरा विंशतिरेकश्च स्पर्शानां पञ्चविंशतिः । यादयश्च स्मृता ह्यष्टौ चत्वारश्च यमाः स्मृताः ॥४॥",
            "pc": "स्वराः विंशतिः एकः च स्पर्शानाम् पञ्चविंशतिः । य-आदयः च स्मृताः हि अष्टौ चत्वारः च यमाः स्मृताः ॥४॥",
            "anvaya": "(तेषु वर्णेषु) विंशतिः एकश्च स्वराः, स्पर्शानां पञ्चविंशतिः, यादयः च हि अष्टौ स्मृताः, चत्वारः च यमाः स्मृताः ॥४॥",
            "artha": " तेषु वर्णेषु एकविंशतिः स्वराः, पञ्चविंशतिः स्पर्शवर्णाः, अष्टौ यकारादयः वर्णाः, चत्वारः यमाः इत्येवम् अत्र अष्टपञ्चाशत् वर्णाः प्रोक्ताः सन्ति ॥४॥",
            "tatparya": "इदानीम् पूर्वं संख्यया उद्दिष्टा वर्णाः के इति नाम्ना निर्दिष्यते - स्वरा इति। तत्र - \n (1) अ, इ, उ, ऋ इत्येते ह्रस्व-दीर्घ-प्लुतभेदेन  द्वादश वर्णाः, ए, ऐ, ओ, औ इत्येते दीर्घ-प्लुतभेदेन अष्टौ वर्णाः, ह्रस्व लृकारश्चेति आहत्य एकविंशतिः । \n (2) क्, ख्, ग्, घ्, ङ्, च्, छ्, ज्, झ्, ञ्, ट्, ठ्, ड्, ढ्, ण्, त्, थ्, द्, ध्, न्, प्, फ्, ब्, भ्, म् चेति सम्भूय पङ्चविंशतिः  स्पर्शवर्णाः । \n (३)  यादयः अष्टौ वर्णाः । य आदिः येषां ते यादयः। य्, र्, ल्, व्, श्, ष्, स्, ह् चेत्येते अष्टौ वर्णाः । \n (४) यमाः चत्वारः । वर्गेषु आद्यानां चतुर्णां वर्णानां परं पञ्चमवर्णः यदि समायाति, तदा यमो नामकः पूर्वसदृशः वर्णः आविर्भवति। तदुक्तं प्रातिशाख्ये - “यमः प्रकृत्यैव सदृक्(ऋग्वेदप्रातिशाख्यम् ६.३२)” इति । यथा - पलिक्कँनी इत्यत्र ककारसदृशः यमवर्णः,  चख्खँनतुः इत्यत्र खकारसदृशः यमवर्णः, जग्गँमतुः इत्यत्र गकारसदृशः यमवर्णः,  जघ्घँनतुः इत्यत्र घकारसदृशः यमवर्णः इत्येवं चत्वारः ।(अवशिष्टवर्णानां विवरणम् अग्रिमकारिकायां द्रष्टव्यम्) ॥४॥"
        },
        {
            "id": "5",
            "text": "अनुस्वारो विसर्गश्च ≍क≍पौ चापि पराश्रितौ । दुःस्पृष्टश्चेति विज्ञेयो ऌकारः प्लुत एव च ॥५॥",
            "pc": "अनुस्वारः विसर्गः च ≍क≍पौ च अपि पर-आश्रितौ । दुःस्पृष्टः च इति विज्ञेयः ऌकारः प्लुतः एव च ॥५॥",
            "anvaya": "अनुस्वारः विसर्गः च, पराश्रितौ ≍क≍पौ चापि, दुःस्पृष्टः च, प्लुतः लृकारः च विज्ञेयः ॥५॥",
            "artha": "एवं अनुस्वारः, विसर्गः, जिह्वामूलीयः, उपध्मानीयः, दुःस्पृष्टः ळकारः, प्लुतः ऌकारः चेत्येवं प्रकारेण आहत्य चतुःषष्टिवर्णाः भवन्ति ॥५॥",
            "tatparya": "अस्यां कारिकायां  ग्रन्थकारः अवशिष्टान् षट् वर्णान् दर्शयति - तथा च अनुस्वार इति । स्वराश्रयेण उच्चार्य्यमाणः बिन्दुरेखया व्यज्यमानः अनुनासिकः वर्णः अनुस्वारः इति उच्यते ।  विसर्गश्चेति - स्वराश्रयेण उच्चार्यमाणः बिन्दुरेखाद्वयेन व्यज्यमानः वर्णः विसर्गः इति उच्यते । ≍क≍पाविति - ≍क≍प इति पराश्रितौ  द्वौ वर्णौ । ≍क≍पाविति कपाभ्यां प्रागर्धविसर्गसदृशौ जिह्वामूलीयोपध्मानीयौ इति सिद्धान्तकौमुदी । अर्थात्  विसर्गेण परवर्तिनोः क ख इति वर्णयोः मध्ये कस्यचिदेकस्य वर्णस्य संयोगेन उच्चार्यमाणः प्रागर्धविसर्गसदृशः वर्णः जिह्वामूलीयः इति कथ्यते । एवं विसर्गेण परवर्तिनोः प फ इति वर्णयोः मध्ये कस्यचिदेकस्य वर्णस्य संयोगेन उच्चार्यमाणः प्रागर्धविसर्गसदृशः वर्णः  उपध्मानीयः इति कथ्यते । एतौ वर्णौ सर्वदा परवर्तिनः क, ख, प, फ इति वर्णान् आश्रित्यैव उच्चार्यमाणौ भवतः, न तु स्वातन्त्र्येण इत्यतः एतौ पराश्रितौ इति व्यवह्रियेते । परवर्ति-क अथवा ख वर्णेन आश्रितो वर्णः  जिह्वामूलीयः । परवर्ति-प अथवा फ वर्णेन आश्रितो वर्णः उपध्मानीयः इति संक्षेपेण विवरनम् । \n दुःस्पृष्टः ळकारश्च यथा -  अग्निमीळे इत्यत्र ई ए चेति स्वरयोः मध्ये उच्चार्यमाणः वर्णः दुःस्पृष्टः इति कथ्यते । इत्थम् आहत्य त्रिषष्टिः वर्णाः भवन्ति । एतैः वर्णैः सह प्लुतलृकारस्यापि ग्रहणं क्रियते इति पक्षे तु आहत्य चतुःषष्टिः वर्णाः भवन्ति इति तात्पर्यम् ॥५॥"
        },
        {
            "id": "6",
            "text": "आत्मा बुद्ध्या समेत्यार्थान् मनो युङ्क्ते विवक्षया । मनः कायाग्निमाहन्ति स प्रेरयति मारुतम् ॥६॥",
            "pc": "आत्मा बुद्ध्या समेत्य अर्थान् मनः युङ्क्ते विवक्षया । मनः कायाग्निम् आहन्ति सः प्रेरयति मारुतम् ॥६॥",
            "anvaya": "आत्मा अर्थान् बुद्ध्या  समेत्य विवक्षया मनः युङ्क्ते, मनः कायाग्निम् आहन्ति, सः (कायाग्निः) मारुतं प्रेरयति ॥६॥",
            "artha": "आत्मा बुद्धेः सहकारेण अर्थान् = विषयान् साक्षात्कृत्य तान् अर्थान् वाचा   प्रकटीकर्तुम् चित्तम् प्रेरयति । पश्चात् आत्मना प्रेरितं चित्तम्  कायाग्निम् उत्तेजयति । पश्चात् स च कायाग्निः देहस्थं प्राणवायुं प्रचोदयति ॥६॥",
                "tatparya": "एतावता सङ्ख्यया वर्णान् प्रतिपाद्य तेषां च सामान्यतः विभागमपि  निरूप्य इदानीं तेषां उत्पत्तिप्रकारं प्रतिपादयितुम् उपक्रमते - आत्मेति । आत्मा आदौ मनसा संयुक्तः सन् इन्द्रियेभ्यः अर्थान् साक्षात्कृत्य सङ्ग्रहेण एकत्रीकृत्य तान् वाचा प्रकटीकर्तुमिच्छया पुनः मनः प्रेरयति । एवमात्मना प्रेरितं मनः शरीरस्थं जाठराग्निं प्रेरयति । स चाग्निः ब्रह्मग्रन्थिस्थितं प्राणवायुं प्रचोदयति । शरीरे गुदलिङ्गयोर्मध्यस्थचतुर्दलात्मकात् चक्रात् द्व्यङ्गुलमूर्ध्वं मेहनात्(उपस्थभागात्) द्व्यङ्गुलमधः तप्तकाङ्चनप्रभं सूक्ष्माभिशिखाऽऽश्रयो यद्देहमध्यं नाम चक्रमस्ति, तस्मात् नवाङ्गुलमुपरि यः चतुरङ्गुलपरिमितो नाभिकन्दनामको भागः, स एव ब्रह्मग्रन्थिरित्युच्यते । तत्र जायमानो प्राणवायुः कायाग्निना प्रचोदितः सन् हृदयादिस्थानेषु सन्चरन् मन्ध्रादिस्वरान् जनयतीत्यर्थः । ॥६॥"
        },
        {
            "id": "7",
            "text": "मारुतस्तूरसि चरन्मन्द्रं जनयति स्वरम् । प्रातः सवनयोगं तं छन्दो गायत्रमाश्रितम्",
            "pc": "मारुतः तु उरसि चरन् मन्द्रम् जनयति स्वरम् । प्रातः सवनयोगम् तम् छन्दः गायत्रम् आश्रितम्",
            "anvaya": "(स) तु मारुतः उरसि चरन् प्रातः सवनयोगं छन्दोगायत्रम् आश्रितं तं मन्द्रं स्वरं जनयति।",
            "artha": "जठराग्निना प्रेरितो वायुः हृदयप्रदेशे सञ्चरन् मन्ध्रं स्वरं जनयति । स च स्वरः प्रातःकाले क्रियमाणे यज्ञकर्मणि 'गायत्रि' नाम्नि छन्दसि उपयुज्यते।",
            "tatparya": "इत्थमत्र शरीरे हृदयादिप्रदेशे वायोः सञ्चारेण उत्पद्यमानस्य स्वरस्य स्वरूपं दर्शयति । यदा प्राणवायुः जाठराग्नेः प्रचोदनेन हृदयप्रदेशं प्रविशति, तदा गाम्भीर्यस्वभावयुक्तं मन्द्रं स्वरं जनयति । स च स्वरः प्रातःकाले क्रियमाणे यज्ञे गायत्रीछन्दसा युक्तमन्त्रे उपयुज्यते । तत्र यज्ञीयसवनानि प्रातस्सवनं, माध्यन्दिनसवनं तार्तीयसवनं चेति त्रिधा विभक्तानि। तत्र आग्नेयं प्रातःसवनम्, ऐन्द्रं माध्यन्दिनसवनं, वैश्वदेवं तृतीयसवनमिति त्रिधा भेदः ।"
        },
        {
            "id": "8",
            "text": "कण्ठे माध्यन्दिनयुगं मध्यमं त्रैष्टुभानुगम् । तारं तार्तीयसवनं शीर्षण्यं जागतानुगम्",
            "pc": "कण्ठे माध्यन्दिन-युगम् मध्यमम् त्रैष्टुभ-अनुगम् । तारम् तार्तीयसवनम् शीर्षण्यम् जागत-अनुगम्",
            "anvaya": "(मारुतः) कण्ठे (सञ्चरन्) माध्यन्दिनयुगं त्रैष्टुभानुगं मध्यमं (स्वरं), शीर्षण्यं तार्तीयसवनं जागतानुगं तारं (स्वरं जनयति)।",
            "artha": "पश्चात् स मारुतः कण्ठे सञ्चरन् माध्याह्निके यज्ञकर्मणि त्रिष्टुब् नाम्नि छन्दसि उच्चार्यमाणं मध्यमं स्वरं जनयति । ततःपरं शिरसि सञ्चरन् सायङ्काले अनुश्ठीयमाने यज्ञकर्मणि जगति नाम्नि छन्दसि उच्चार्यमाणं तारं स्वरं जनयति ।",
            "tatparya": "अत्रेदानीं ग्रन्थकारः अवशिष्टयोः मध्यतारध्वन्योरुत्पत्तिप्रक्रियां दर्शयति । तथा च यदा प्राणवायुः शरीरस्थजाठराग्निना प्रचोदितः सन् कण्ठप्रदेशमायाति, तदा मध्यमं ध्वनिं जनयति । स च ध्वनिः नात्यन्तं गम्भीरः, नात्यन्तं तारः। अतोऽयं मध्यमध्वनिरिति व्यवह्रियते । स च स्वरः मध्याह्नकाले अनुष्ठीयमाने यज्ञे त्रिष्टुब् नाम्नि छन्दसा युक्ते मन्त्रे उच्चार्यते । एवं स एव प्राणवायुः यदा शिरसि सञ्चरति, तदा तारं ध्वनिं जनयति । स स्वरः उच्चैस्तरो ध्वनिरिति व्यवह्रियते । सायङ्काले अनुष्ठीयमाने यज्ञे जगति नाम्नि छन्दसा युक्ते मन्त्रे अस्य स्वरस्य उपयोगः क्रियते। "
        },
        {
            "id": "9",
            "text": "सोदीर्णो मूर्ध्न्यभिहतो वक्त्रमापद्य मारुतः । वर्णाञ्जनयते तेषां विभागः पञ्चधा स्मृतः",
            "pc": "स उदीर्णः मूर्ध्नि अभिहतः वक्त्रम् आपद्य मारुतः । वर्णान् जनयते तेषाम् विभागः पञ्चधा स्मृतः",
            "anvaya": "स मारुतः उदीर्णः मूर्ध्नि अभिहतः, वक्त्रम् आपद्य वर्णान् जनयते, तेषां विभागः पञ्चधा स्मृतः।",
            "artha": "इत्थं जाठराग्निना उत्तेजितः प्राणवायुः  मूर्ध्नि घातं प्राप्य मुखप्रदेशमागत्य  वर्णान् उत्पादयति । तेषां वर्णानाम् पञ्चधा विभागः कृतः  ।",
            {tatparya": "इदानीं वर्णानामुत्पत्तेः अन्तिमप्रक्रियां दर्शयति । तथा च जाठराग्निना प्रचोदितः स प्राणवायुः हृदयादिप्रदेशे सञ्चरन् मन्द्रादिस्वरम् उत्पादयन् उपरि शिरसि अभिघातं प्राप्य मुखप्रदेशे आपतति । तदा स वायुः पूर्वोत्पन्नस्वरस्य सहकारेण कण्ठताल्वादिसंयोगसहकारेण च वर्णान् जनयतीति । ते वर्णाः कण्ठताल्वादिस्थानरूपसहकारिकारणभेदात् प्राधान्येन पञ्च विधाः भवन्ति । तदग्रे निरूप्यते इत्यर्थः ।"
        },
        {
            "id": "10",
            "text": "स्वरतः कालतः स्थानात्प्रयत्नानुप्रदानतः । इति वर्णविदः प्राहुर्निपुणं तन्निबोधत",
            "pc": "स्वरतः कालतः स्थानात् प्रयत्न-अनुप्रदानतः । इति वर्णविदः प्राहुः निपुणम् तम् निबोधत",
            "anvaya": "वर्णविदः स्वरतः कालतः स्थानात् प्रयत्नानुप्रदानतः इति (तं विभागं) प्राहुः, तं निपुणं निबोधत।",
            "artha": "वर्णतत्त्वविदः स्वरानुगुणं, कालानुगुणं,  स्थानानुगुणम्, आभ्यन्तरप्रयत्नानुगुणं, बाह्यप्रयत्नानुगुणं च वर्णानां पञ्च प्रकारेण भेदं कथितवन्तः । स्फुटतया निरूप्यमानं तं भेदं जानीत इति।",
            "tatparya": "अत्र केन प्रकारेण वर्णानां विभागः क्रियते इति जिज्ञासायां ग्रन्थकारः कथयति स्वरत इति । उदात्तादिस्वरभेदेन, उच्चारणकालभेदेन, कण्ठताल्वाद्युच्चारणस्थानभेदेन, स्पृष्टेत्याद्याभ्यन्तरप्रयत्नभेदेन, विवारेत्यादिबाह्यप्रयत्नभेदेन च वर्णाः विभक्ताः सन्ति । अनेन क्रमेण विभक्तानां वर्णानां विभागोऽत्र स्फुटतया निरूप्यते । तदादौ साकल्येन ज्ञातव्यमिति ग्रन्थकाराणामाशयः "
        },
        {
            "id": "11",
            "text": "उदात्तश्चानुदात्तश्च स्वरितश्च स्वरास्त्रयः । ह्रस्वो दीर्घः प्लुत इति कालतो नियमा अचि",
            "pc": "उदातः च अनुदात्तः च स्वरितः च स्वराः त्रयः । ह्रस्वः दीर्घः प्लुतः इति कालतः नियमाः अचि",
            "anvaya": "उदात्तश्च अनुदात्तश्च स्वरितश्च (इति) त्रयः स्वराः, अचि ह्रस्वः दीर्घः प्लुतः इति कालतः नियमाः (भवन्ति)",
            "artha": ""
        },
        {
            "id": "12",
            "text": "उदात्ते निषादगान्धारावनुदात्त ऋषभधैवतौ । स्वरितप्रभवा ह्येते षड्जमध्यमपञ्चमाः",
            "pc": "उदात्ते निषाद-गान्धारौ अनुदात्ते ऋषभ-धैवतौ । स्वरित-प्रभवाः हि एते षड्ज-मध्यम-पञ्चमाः",
            "anvaya": "उदात्ते निषादगान्धारौ, अनुदात्ते ऋषभधैवतौ (अन्तर्भूतौ स्तः), एते षड्डमध्यमपञ्चमाः स्वरितप्रभवाः हि (सन्ति)।            ",
            "artha": ""
        },
        {
            "id": "13",
            "text": "अष्टौ स्थानानि वर्णानामुरः कण्ठः शिरस्तथा । जिह्वामूलं च दन्ताश्च नासिकोष्ठौ च तालु च",
            "pc": "अष्टौ स्थानानि वर्णानाम् उरः कण्ठः शिरः तथा । जिह्वामूलम् च दन्ताः च नासिका-ओष्ठौ च तालु च",
            "anvaya": "वर्णानाम् उरः कण्ठः शिरः तालु जिह्वामूलं नासिकोष्ठौ तथा दन्ताश्च (इति) अष्टौ स्थानानि (भवन्ति)",
            "artha": ""
        },
        {
            "id": "14",
            "text": "ओभावश्च विवृत्तिश्च शषसा रेफ एव च । जिह्वामूलमुपध्मा च गतिरष्टविधोष्मणः",
            "pc": "ओभावः च विवृत्तिः च शषसाः रेफः एव च । जिह्वामूलम् उपध्मा च गतिः अष्टविधा ऊष्मणः",
            "anvaya": "ऊष्मणः ओभावः विवृत्तिः शषसाः रेफः जिह्वामूलम् उपमा च (इति) अष्टविधा गतिः (भवति)",
            "artha": ""
        },
        {
            "id": "15",
            "text": "यद्योभावप्रसन्धानमुकारादि परं पदम् । स्वरान्तं तादृशं विद्याद्यदन्यद्व्यक्तमूष्मणः",
            "pc": "यदि ओभाव-प्रसन्धानम् उकारादि परम् पदम् । स्वर-अन्तम् तादृशम् विद्यात् यत् अन्यत् व्यक्तम् ऊष्मणः",
            "anvaya": "यदि उकारादिपरं पदम् ओभावप्रसन्धानम्, तादृशं स्वरान्तं विद्याद्, यद् अन्यद् ऊष्मणः व्यक्तम्।",
            "artha": ""
        },
        {
            "id": "16",
            "text": "हकारं पञ्चमैर्युक्तमन्तःस्थाभिश्च संयुतम् । उरस्यं तं विजानीयात्कण्ठ्यमाहुरसंयुतम्",
            "pc": "हकारम् पञ्चमैः युक्तम् अन्तस्थाभिः च संयुतम् । उरस्यम् तम् विजानीयात् कण्ठ्यम् आहुः असंयुतम्।",
            "anvaya": "पञ्चमैः युक्तम् अन्तस्थाभिश्च संयुतं हकारम् उरस्यं विजानीयात् । असंयुतं तं कण्ठ्यम् आहुः।",
            "artha": ""
        },
        {
            "id": "17",
            "text": "कण्ठ्यावहाविचुयशास्तालव्या ओष्ठजावुपू । स्युर्मूर्धन्या ऋटुरषा दन्त्या ऌतुलसाः स्मृताः",
            "pc": "कण्ठ्यौ अ-हौ इ-चु-य-शाः तालव्याः ओष्ठजौ उ-पू । स्युः मूर्धन्याः ऋ-टु-र-षाः, दन्त्याः ऌ-तु-ल-साः, स्मृताः।",
            "anvaya": "अहौ कण्ठ्यौ । उपू ओष्ठजौ (विज्ञेयौ) । इचुयशाः तालव्याः । ऋटुरषाः मूर्धन्याः स्युः । ऌतुलसाः दन्त्याः स्मृताः।",
            "artha": ""
        },
        {
            "id": "18",
            "text": "जिह्वामूले तु कुः प्रोक्तो दन्त्योष्ठ्यो वः स्मृतो बुधैः । एऐ तु कण्ठतालव्या ओऔ कण्ठोष्ठजौ स्मृतौ",
            "pc": "जिह्वामूले तु कुः प्र-उक्तः दन्त्य-ओष्ठ्यः वः स्मृतः बुधैः । ए-ऐ तु कण्ठ-तालव्यौ ओ-औ कण्ठ-ओष्ठजौ स्मृतौ।",
            "anvaya": "कुः तु जिह्वामूले प्रोक्तः । वः बुधैः दन्त्योष्ठ्यः स्मृतः । एऐ कण्ठतालव्यौ । ओऔ कण्ठोष्ठजौ स्मृतौ।",
            "artha": ""
        },
        {
            "id": "19",
            "text": "अर्धमात्रा तु कण्ठ्यस्य एकारैकारयोर्भवेत् । ओकारौकारयोर्मात्रा तयोर्विवृतसंवृतम्",
            "pc": "अर्ध-मात्रा तु कण्ठ्यस्य एकार-ऐकारयोः भवेत् । ओकार-औकारयोः मात्रा तयोः विवृत-संवृतम्।",
            "anvaya": "एकारैकारयोः ओकारौकारयोः कण्ठ्यस्य अर्धमात्रा मात्रा तु भवेत् । तयोः विवृतसंवृतम् (ज्ञेयम्)।",
            "artha": ""
        },
        {
            "id": "20",
            "text": "संवृतं मात्रिकं ज्ञेयं विवृतं तु द्विमात्रिकम् । घोषा वा संवृताः सर्वे अघोषा विवृताः स्मृताः",
            "pc": "संवृतम् मात्रिकम् ज्ञेयम् विवृतम् तु द्वि-मात्रिकम् । घोषाः वा संवृताः सर्वे अघोषाः विवृताः स्मृताः",
            "anvaya": "मात्रिकं संवृतम्, द्विमात्रिकं विवृतं तु ज्ञेयम् । सर्वे घोषाः वा संवृताः अघोषाः विवृताः स्मृताः।",
            "artha": ""
        },
        {
            "id": "21",
            "text": "स्वराणामूष्मणां चैव विवृतं करणं स्मृतम् । तेभ्योऽपि विवृतावेङौ ताभ्यामैचौ तथैव च",
            "pc": "स्वराणाम् ऊष्मणाम् च एव विवृतम् करणम् स्मृतम् । तेभ्यः अपि विवृतौ एङौ ताभ्याम् ऐचौ तथा एव च।",
            "anvaya": "स्वराणाम् ऊष्मणां चैव विवृतं करणं स्मृतम् । तेभ्योऽपि एङौ विवृतौ, ताभ्याम् ऐचौ तथैव च।",
            "artha": ""
        },
        {
            "id": "22",
            "text": "अनुस्वारयमानां च नासिका स्थानमुच्यते । अयोगवाहा विज्ञेया आश्रयस्थानभागिनः",
            "pc": "अनुस्वार-यमानाम् च नासिका स्थानम् उच्यते । अयोगवाहाः विज्ञेयाः आश्रय-स्थान-भागिनः।",
            "anvaya": "अनुस्वारयमानां च नासिका स्थानम् उच्यते । अयोगवाहा आश्रयस्थानभागिनः विज्ञेयाः।",
            "artha": ""
        },
        {
            "id": "23",
            "text": "अलाबुवीणानिर्घोषो दन्त्यमूल्यस्वरानुगः । अनुस्वारस्तु कर्तव्यो नित्यं ह्रोः शषसेषु च",
            "pc": "अलाबु-वीणा-निर्घोषः दन्त-मूल्यः स्वर-अनुगः । अनुस्वारः तु कर्तव्यः नित्यम् ह्रोः शषसेषु च।",
            "anvaya": "अलाबुवीणानिर्घोषः दन्तमूल्यः स्वरानुगः अनुस्वारस्तु ह्रोः शषसेषु च नित्यं कर्तव्यः।",
            "artha": ""
        },
        {
            "id": "24",
            "text": "अनुस्वारे विवृत्त्यां तु विरामे चाक्षरद्वये । द्विरोष्ठ्यौ तु विगृह्णीयाद्यत्रोकारवकारयोः",
            "pc": "अनुस्वारे विवृत्याम् तु विरामे च अक्षर-द्वये । द्विः ओष्ठ्यौ तु विगृह्णीयात् यत्र औकार-वकारयोः।",
            "anvaya": "अनुस्वारे विवृत्यां विरामे अक्षरद्वये यत्र औकारवकारयोः तु द्विः ओष्ठ्यौ विगृह्णीयात्।",
            "artha": ""
        },
        {
            "id": "25",
            "text": "व्याघ्री यथा हरेत्पुत्रान्दंष्ट्राभ्यां न च पीडयेत् । भीता पतनभेदाभ्यां तद्वद्वर्णान्प्रयोजयेत्",
            "pc": "व्याघ्री यथा हरेत् पुत्रान् दंष्ट्राभ्याम् न च पीडयेत् । भीता पतनभेदाभ्याम् तद्वत् वर्णान् प्रयोजयेत्।",
            "anvaya": "यथा व्याघ्री पतनभेदाभ्यां भीता दंष्ट्राभ्यां पुत्रान् हरेत्, न च पीडयेत्, तद्वत् वर्णान् प्रयोजयेत्।",
            "artha": ""
        },
        {
            "id": "26",
            "text": "यथा सौराष्ट्रिका नारी तक्रँ इत्यभिभाषते । एवं रङ्गाः प्रयोक्तव्याः खे अराँ इव खेदया",
            "pc": "यथा सौराष्ट्रिका नारी तक्रँ इति अभिभाषते । एवम् रङ्गाः प्रयोक्तव्याः खे अराँ इव खेदया।",
            "anvaya": "यथा सौराष्ट्रिका नारी तक्रँ इति अभिभाषते एवं रङ्गाः प्रयोक्तव्याः (निदर्शनं तत्र) खे अराँ इव खेदया।",
            "artha": ""
        },
        {
            "id": "27",
            "text": "रङ्गवर्णान् प्रयुञ्जीरन्नो ग्रसेत्पूर्वमक्षरम् । दीर्घस्वरं प्रयुञ्जीयात्पश्चान्नासिक्यमाचरेत्",
            "pc": "रङ्ग-वर्णम् प्रयुञ्जीरन् नो ग्रसेत् पूर्वम् अक्षरम् । दीर्घ-स्वरम् प्रयुञ्जीयात् पश्चात् नासिक्यम् आचरेत्।",
            "anvaya": "रङ्गवर्णं (तथा) प्रयुञ्जीरन् (यथा) पूर्वम् अक्षरं न ग्रसेत्, दीर्घस्वरं प्रयुञ्जीयात् पश्चात् नासिक्यम् आचरेत्।",
            "artha": ""
        },
        {
            "id": "28",
            "text": "हृदये चैकमात्रस्त्वर्द्धमात्रस्तु मूर्द्धनि । नासिकायां तथार्द्धं च रङ्गस्यैवं द्विमात्रता",
            "pc": "हृदये च एक-मात्रः तु अर्ध-मात्रः तु मूर्द्धनि । नासिकायाम् तथा अर्द्धम् च रङ्गस्य एवम् द्वि-मात्रता।",
            "anvaya": "एकमात्रस्तु हृदये, अर्द्धमात्रस्तु मूर्द्धनि, तथा अर्द्धं नासिकायाम्, एवं रङ्गस्य द्विमात्रता।",
            "artha": ""
        },
        {
            "id": "29",
            "text": "हृदयादुत्करे तिष्ठन्कांस्येन समनुस्वरन् । मार्दवं च द्विमात्रं च जघन्वाँ इति निदर्शनम्",
            "pc": "हृदयात् उत्करे तिष्ठन् कांस्येन सम्-अनु-स्वरन् । मार्दवम् च द्वि-मात्रम् च जघन्वाँ इति निदर्शनम्।",
            "anvaya": "हृदयात् उत्करे तिष्ठन् कांस्येन समनुस्वरन् मार्दवं च द्विमानं च (समुच्चारयेत्)। (तत्र) जघन्वाँ इति निदर्शनम् (अस्ति)।",
            "artha": ""
        },
        {
            "id": "30",
            "text": "मध्ये तु कम्पयेत्कम्पमुभौ पार्श्वौ समौ भवेत् । सरङ्गं कम्पयेत्कम्पं रथीवेति निदर्शनम्",
            "pc": "मध्ये तु कम्पयेत् कम्पम् उभौ पार्श्वौ समौ भवेत् । सरङ्गम् कम्पयेत् कम्पम् रथीव इति निदर्शनम्।",
            "anvaya": "कम्पं तु मध्ये कम्पयेत् । उभौ पार्श्वौ समौ भवेत् । कम्पं सरङ्गं कम्पयेत् । रथीव इति निदर्शनम्।",
            "artha": ""
        },
        {
            "id": "31",
            "text": "एवं वर्णाः प्रयोक्तव्या नाव्यक्ता न च पीडिताः । सम्यग्वर्णप्रयोगेण ब्रह्मलोके महीयते",
            "pc": "एवम् वर्णाः प्रयोक्तव्याः न अव्यक्ताः न च पीडिताः । सम्यक् वर्णप्रयोगेण ब्रह्म-लोके महीयते।",
            "anvaya": "एवं वर्णाः प्रयोक्तव्याः। न अव्यक्ताः। न च पीडिताः। सम्यक् वर्णप्रयोगेण ब्रह्मलोके महीयते।",
            "artha": ""
        },
        {
            "id": "32",
            "text": "गीती शीघ्री शिरःकम्पी तथा लिखितपाठकः । अनर्थज्ञोऽल्पकण्ठश्च षडेते पाठकाधमाः",
            "pc": "गीती शीघ्री शिरः-कम्पी तथा लिखित-पाठकः । अनर्थज्ञः अल्प-कण्ठः च षट् एते पाठक-अधमाः।",
            "anvaya": "गीती शीघ्री शिरःकम्पी लिखितपाठकः तथा अनर्थज्ञः अल्पकण्ठः च एते षट् पाठकाधमाः (भवन्ति)।",
            "artha": ""
        },
        {
            "id": "33",
            "text": "माधुर्यमक्षरव्यक्तिः पदच्छेदस्तु सुस्वरः । धैर्यं लयसमर्थं च षडेते पाठकाः गुणाः",
            "pc": "माधुर्यम् अक्षर-व्यक्तिः पदच्छेदः तु सु-स्वरः । धैर्यम् लय-समर्थम् च षट् एते पाठकाः गुणाः।",
            "anvaya": "माधुर्यम् अक्षरव्यक्तिः पदच्छेदः सुस्वरः धैर्यं लयसमर्थं च एते षट् पाठकाः गुणाः (सन्ति)।",
            "artha": ""
        },
        {
            "id": "34",
            "text": "शङ्कितं भीतिमुद्घृष्टमव्यक्तमनुनासिकम् । काकस्वरं शिरसिगं तथा स्थानविवजिर्तम्",
            "pc": "शङ्कितम् भीतिम् उद्धृष्टम् अव्यक्तम् अनुनासिकम् । काक-स्वरम् शिरसिगम् तथा स्थानविवर्जितम्।",
            "anvaya": "शङ्कितं भीतिम् उद्धृष्टम् अव्यक्तम् अनुनासिकं काकस्वरं शिरसिगं तथा स्थानविवर्जितम् --",
            "artha": ""
        },
        {
            "id": "35",
            "text": "उपांशुदष्टं त्वरितं निरस्तं विलम्बितं गद्गदितं प्रगीतम् । निष्पीडितं ग्रस्तपदाक्षरं च वदेन्न दीनं न तु सानुनास्यम्",
            "pc": "उपांशु-दष्टम् त्वरितम् निरस्तम् विलम्बितम् गद्गदितम् प्रगीतम् । निष्पीडितम् ग्रस्त-पद-अक्षरम् च वदेत् न दीनम् न तु स-अनुनास्यम्।",
            "anvaya": "-- उपांशुदष्टं त्वरितं निरस्तं विलम्बितं गद्गदितं प्रगीतं निष्पीडितं ग्रस्तपदाक्षरं दीनं तथा सानुनास्यं च न वदेत्।",
            "artha": ""
        },
        {
            "id": "36",
            "text": "प्रातः पठेन्नित्यमुरःस्थितेन स्वरेण शार्दूलरुतोपमेन । मध्यन्दिने कण्ठगतेन चैव चक्राह्वसङ्कूजितसन्निभेन",
            "pc": "प्रातः पठेत् नित्यम् उरः-स्थितेन स्वरेण शार्दूल-रुत-उपमेन । मध्यन्दिने कण्ठ-गतेन च एव चक्राह्व-सङ्कूजित-सन्निभेन।",
            "anvaya": "प्रातः उरःस्थितेन शार्दूलरुतोपमेन, मध्यन्दिने चक्राह्वसङ्कूजितसन्निभेन कण्ठगतेन चैव स्वरेण नित्यं पठेत्।",
            "artha": ""
        },
        {
            "id": "37",
            "text": "तारं तु विद्यात्सवनं तृतीयं शिरोगतं तच्च सदा प्रयोज्यम् । मयूरहंसान्यभृतस्वराणां तुल्येन नादेन शिरःस्थितेन",
            "pc": "तारम् तु विद्यात् सवनम् तृतीयम् शिरो-गतम् तत् च सदा प्रयोज्यम् । मयूर-हंस-अन्यभृत-स्वराणाम् तुल्येन नादेन शिरः-स्थितेन।",
            "anvaya": "तृतीयं सवनं मयूरहंसान्यभृतस्वराणां तुल्येन शिरःस्थितेन नादेन, तच्च सदा शिरोगतं प्रयोज्यं तारं तु विद्यात्।",
            "artha": ""
        },
        {
            "id": "38",
            "text": "अचोऽस्पृष्टा यणस्त्वीषन्नेमस्पृष्टाः शलः स्मृताः । शेषाः स्पृष्टा हलः प्रोक्ता निबोधानुप्रदानतः",
            "pc": "अचः अस्पृष्टाः यणः तु ईषत् नेम-स्पृष्टाः शलः स्मृताः । शेषाः स्पृष्टाः हलः प्र-उक्ताः निबोध अनुप्रदानतः।",
            "anvaya": "अचः अस्पृष्टाः, यणस्तु ईषत्, शलः नेमस्पृष्टाः स्मृताः, शेषाः हलः स्पृष्टाः प्रोक्ताः, अनुप्रदानतः निबोध।",
            "artha": ""
        },
        {
            "id": "39",
            "text": "ञमोनुनासिका न ह्रौ नादिनो हझषः स्मृताः । ईषन्नादा यणो जशः श्वासिनस्तु खफादयः",
            "pc": "ञमः अनुनासिकाः न ह्रौ नादिनः ह-झषः स्मृताः । ईषत्-नादाः यणः जशः श्वासिनः तु ख-फ-आदयः।",
            "anvaya": "ञमः अनुनासिकाः, ह्रौ न, हझषः नादिनः स्मृताः । यणः जशश्च ईषन्नादाः। खफादयः तु श्वासिनः (सन्ति)।",
            "artha": ""
        },
        {
            "id": "40",
            "text": "ईषच्छ्वासांश्चरो विद्याद्गोर्धामैतत्प्रचक्षते । दाक्षीपुत्रपाणिनिना येनेदं व्यापितं भुवि",
            "pc": "ईषत्-श्वासान् चरः विद्यात् गोः धाम एतत् प्रचक्षते । दाक्षी-पुत्र-पाणिनिना येन इदम् व्यापितम् भुवि।",
            "anvaya": "चरः ईषच्छ्वासान् विद्यात्। एतत् गोः धाम प्रचक्षते। येन दाक्षीपुत्रपाणिनिना इदं भुवि व्यापितम् (अस्ति)।",
            "artha": ""
        },
        {
            "id": "41",
            "text": "छन्दः पादौ तु वेदस्य हस्तौ कल्पोऽथ पठ्यते । ज्योतिषामयनं चक्षुर्निरुक्तं श्रोत्रमुच्यते",
            "pc": "छन्दः पादौ तु वेदस्य हस्तौ कल्पः अथ पठ्यते । ज्योतिषाम् अयनम् चक्षुः निरुक्तम् श्रोत्रम् उच्यते।",
            "anvaya": "वेदस्य पादौ छन्दः, अथ हस्तौ कल्पः पठ्यते । चक्षुः ज्योतिषाम् अयनम्, श्रोत्रं निरुक्तम् उच्यते।",
            "artha": ""
        },
        {
            "id": "42",
            "text": "शिक्षा घ्राणं तु वेदस्य मुखं व्याकरणं स्मृतम् । तस्मात्साङ्गमधीत्यैव ब्रह्मलोके महीयते",
            "pc": "शिक्षा घ्राणम् तु वेदस्य मुखम् व्याकरणम् स्मृतम् । तस्मात् स-अङ्गम् अधीत्य एव ब्रह्म-लोके महीयते।",
            "anvaya": "वेदस्य घ्राणं तु शिक्षा, मुखं व्याकरणं स्मृतम् (अस्ति)। तस्मात् साङ्गम् (वेदम्) अधीत्य एव ब्रह्मलोके महीयते।",
            "artha": ""
        },
        {
            "id": "43",
            "text": "उदात्तमाख्याति वृषोऽङ्गुलीनां प्रदेशिनीमूलनिविष्टमूर्धा । उपान्तमध्ये स्वरितं द्रुतं च कनिष्ठकायामनुदात्तमेव",
            "pc": "उदात्तम् आख्याति वृषः अङ्गुलीनाम् प्रदेशिनी-मूल-निविष्ट-मूर्धा । उपान्त-मध्ये स्वरितम् द्रुतम् च कनिष्ठिकायाम् अनुदात्तम् एव।",
            "anvaya": "अङ्गुलीनां वृषः प्रदेशिनीमूलनिविष्टमूर्धा उदात्तम्, उपान्तमध्ये द्रुतं च स्वरितम्, कनिष्ठिकायाम् अनुदात्तम् एव आख्याति।",
            "artha": ""
        },
        {
            "id": "44",
            "text": "उदात्तं प्रदेशिनीं विद्यात्प्रचयं मध्यतोङ्गुलिम् । निहतं तु कनिष्ठिक्यां स्वरितोपकनिष्ठिकाम्",
            "pc": "उदात्तम् प्रदेशिनीम् विद्यात् प्रचयम् मध्यतः अङ्गुलिम् । निहतम् तु कनिष्ठिक्याम् स्वरित-उप-कनिष्ठिकाम्।",
            "anvaya": "उदात्तं प्रदेशिनीम्, प्रचयं मध्यतः अङ्गुलिम्, निहतं कनिष्ठिक्याम्, स्वरितम् उपकनिष्ठिकां विद्यात्।",
            "artha": ""
        },
        {
            "id": "45",
            "text": "अन्तोदात्तमाद्युदात्तमुदात्तमनुदात्तं नीचस्वरितम् । मध्योदात्तं स्वरितं द्व्युदात्तं त्र्युदात्तमिति नवपदशय्या",
            "pc": "अन्त-उदात्तम् आदि-उदात्तम् उदात्तम् अनुदात्तम् नीच-स्वरितम् । मध्य-उदात्तम् स्वरितम् द्वि-उदात्तम् त्रि-उदात्तम् इति नव-पद-शय्या।",
            "anvaya": "अन्तोदात्तम् आद्युदात्तम् उदात्तम् अनुदात्तं नीचस्वरितं मध्योदात्तं स्वरितं द्व्युदात्तं त्र्युदात्तम् इति नवपदशय्या।",
            "artha": ""
        },
        {
            "id": "46",
            "text": "अग्निः सोमः प्र वो वीर्यं हविषां स्वर्बृहस्पतिरिन्द्राबृहस्पती अग्निरित्यन्तोदात्तं सोम इत्याद्युदात्तम् । प्रेत्युदात्तं व इत्यनुदात्तं वीर्यं नीचस्वरितम्",
            "pc": "अग्निः सोमः प्र वः वीर्यम् हविषाम् स्वर् बृहस्पतिः इन्द्राबृहस्पती अग्निः इति अन्त-उदात्तम् सोमः इति आदि-उदात्तम् प्र इति उदात्तम् वः इति अनुदात्तम् वीर्यम् नीच-स्वरितम्",
            "anvaya": "अग्निः सोमः प्र वो वीर्यं हविषां स्वर्बृहस्पतिः इन्द्राबृहस्पती (इत्यस्मिन् उदाहरणे) अग्निः इति अन्तोदात्तम्, सोम इति आद्युदात्तम्, प्र इति उदात्तम्, वः इति अनुदात्तम्, वीर्यं (इति) नीचस्वरितम् --",
            "artha": ""
        },
        {
            "id": "47",
            "text": "हविषां मध्योदात्तं स्वरिति स्वरितम् । बृहस्पतिरिति द्व्युदात्तमिन्द्राबृहस्पती इति त्र्युदात्तम्",
            "pc": "हविषाम् मध्य-उदात्तम् स्वर् इति स्वरितम् बृहस्पतिः इति द्व्युदात्तम् इन्द्राबृहस्पती इति त्र्युदात्तम्।",
            "anvaya": "-- हविषां (इति) मध्योदात्तम्, स्वर् इति स्वरितम्, बृहस्पतिः इति द्व्युदात्तम्, इन्द्राबृहस्पती इति त्र्युदात्तम्।",
            "artha": ""
        },
        {
            "id": "48",
            "text": "अनुदात्तो हृदि ज्ञेयो मूर्ध्न्युदात्त उदाहृतः । स्वरितः कर्णमूलीयः सर्वास्ये प्रचयः स्मृतः",
            "pc": "अनुदात्तः हृदि ज्ञेयः मूर्ध्नि उदात्तः उदाहृतः । स्वरितः कर्ण-मूलीयः सर्व-आस्ये प्रचयः स्मृतः।",
            "anvaya": "अनुदात्तः हृदि ज्ञेयः, उदात्तः मूर्ध्नि उदाहृतः, स्वरितः कर्णमूलीयः, प्रचयः सर्वास्ये स्मृतः (अस्ति)।",
            "artha": ""
        },
        {
            "id": "49",
            "text": "चाषस्तु वदते मात्रां द्विमात्रं चैव वायसः । शिखी रौति त्रिमात्रं तु नकुलस्त्वर्धमात्रकम्",
            "pc": "चाषः तु वदते मात्राम् द्वि-मात्रम् च एव वायसः । शिखी रौति त्रिमात्रम् तु नकुलः तु अर्ध-मात्रकम्।",
            "anvaya": "चाषः मात्रां वदते, वायसः च द्विमात्रम् एव, शिखी त्रिमात्रं रौति, नकुलः तु अर्धमात्रकम्।",
            "artha": ""
        },
        {
            "id": "50",
            "text": "कुतीर्थादागतं दग्धमपवर्णं च भक्षितम् । न तस्य पाठे मोक्षोऽस्ति पापाहेरिव किल्बिषात्",
            "pc": "कुतीर्थात् आगतम् दग्धम् अप-वर्णम् च भक्षितम् । न तस्य पाठे मोक्षः अस्ति पाप-अहेः इव किल्बिषात्।",
            "anvaya": "कुतीर्थात् आगतं दग्धम् अपवर्णं भक्षितं च (यद् ब्रह्म वर्तते) तस्य पाठे किल्बिषात् पापाहेः इव मोक्षः न अस्ति।",
            "artha": ""
        },
        {
            "id": "51",
            "text": "सुतीर्थादगतं व्यक्तं स्वाम्नाय्यं सुव्यवस्थितम् । सुस्वरेण सुवक्त्रेण प्रयुक्तं ब्रह्म राजते",
            "pc": "सु-तीर्थात् आगतम् व्यक्तम् सु-आम्नाय्यम् सु-व्यवस्थितम् । सु-स्वरेण सु-वक्त्रेण प्रयुक्तम् ब्रह्म राजते",
            "anvaya": "सुतीर्थात् आगतं व्यक्तं स्वाम्नाय्यं सुव्यवस्थितं सुवक्त्रेण सुस्वरेण प्रयुक्तं ब्रह्म राजते",
            "artha": ""
        },
        {
            "id": "52",
            "text": "मन्त्रो हीनः स्वरतो वर्णतो वा मिथ्याप्रयुक्तो न तमर्थमाह । स वाग्वज्रो यजमानं हिनस्ति यथेन्द्रशत्रुः स्वरतोपराधात्",
            "pc": "मन्त्रः हीनः स्वरतः वर्णतः वा मिथ्या-प्रयुक्तः न तम् अर्थम् आह । सः वाग्-वज्रः यजमानम् हिनस्ति यथा इन्द्र-शत्रुः स्वरतः अपराधात्।",
            "anvaya": "स्वरतः वर्णतः वा हीनः मन्त्रः मिथ्याप्रयुक्तः तम् अर्थं न आह, सः वाग्वज्रः यजमानं हिनस्ति, यथा स्वरतः अपराधात् इन्द्रशत्रुः (यजमानं हतवान्)।",
            "artha": ""
        },
        {
            "id": "53",
            "text": "अनक्षरं हतायुष्यं विस्वरं व्याधिपीडितम् । अक्षता शस्त्ररूपेण वज्रं पतति मस्तके",
            "pc": "अनक्षरम् हत-आयुष्यम् वि-स्वरम् व्याधि-पीडितम् । अक्षता शस्त्र-रूपेण वज्रम् पतति मस्तके।",
            "anvaya": "अनक्षरं हतायुष्यं विस्वरं व्याधिपीडितम् अक्षता शस्त्ररूपेण वज्रं (सत्) (यजमानस्य) मस्तके पतति।",
            "artha": ""
        },
        {
            "id": "54",
            "text": "हस्तहीनं तु योऽधीते स्वरवर्णविवर्जितम् । ऋग्यजुःसामभिर्दग्धो वियोनिमधिगच्छति",
            "pc": "हस्त-हीनम् तु यः अधीते स्वर-वर्ण-विवर्जितम् । ऋक्-यजुः-सामभिः दग्धः वियोनिम् अधि-गच्छति",
            "anvaya": "यः हस्तहीनं स्वरवर्णविवर्जितम् अधीते (सः) ऋग्यजुःसामभिः दग्धः (सन्) वियोनिम् अधिगच्छति।",
            "artha": ""
        },
        {
            "id": "55",
            "text": "हस्तेन वेदं योऽधीते स्वरवर्णर्थसंयुतम् । ऋग्यजुःसामभिः पूतो ब्रह्मलोके महीयते",
            "pc": "हस्तेन वेदम् यः अधीते स्वर-वर्ण-अर्थ-संयुतम् । ऋक्-यजुः-सामभिः पूतः ब्रह्म-लोके, महीयते",
            "anvaya": "यः स्वरवर्णार्थसंयुतं वेदं हस्तेन अधीते (सः) ऋग्यजुःसामभिः पूतः ब्रह्मलोके महीयते।",
            "artha": ""
        },
        {
            "id": "56",
            "text": "शङ्करः शाङ्करीं प्रादाद्दाक्षीपुत्राय धीमते । वाङ्मयेभ्यः समाहृत्य देवीं वाचमिति स्थितिः",
            "pc": "शङ्करः शाङ्करीम् प्र-अदात् दाक्षी-पुत्राय धीमते । वाङ्मयेभ्यः सम्-आ-हृत्य देवीम् वाचम् इति स्थितिः",
            "anvaya": "शङ्करः वाङ्मयेभ्यः समाहृत्य शाङ्करीं देवीं वाचं धीमते दाक्षीपुत्राय प्रादात् इति स्थितिः (अस्ति)।",
            "artha": ""
        },
        {
            "id": "57",
            "text": "येनाक्षरसमाम्नायमधिगम्य महेश्वरात् । कृत्स्नं व्याकरणं प्रोक्तं तस्मै पाणिनये नमः",
            "pc": "येन अक्षर-समाम्नायम् अधिगम्य महेश्वरात् कृत्स्नम् व्याकरणम् प्र-उक्तम् तस्मै पाणिनये नमः",
            "anvaya": "येन महेश्वरात् अक्षरसमाम्नायम् अधिगम्य कृत्स्नं व्याकरणं प्रोक्तम् तस्मै पाणिनये नमः।",
            "artha": ""
        },
        {
            "id": "58",
            "text": "येन धौता गिरः पुंसां विमलैः शब्दवारिभिः । तमश्चाज्ञानजं भिन्नं तस्मै पाणिनये नमः",
            "pc": "येन धौताः गिरः पुंसाम् विमलैः शब्द-वारिभिः तमः च अज्ञानजम् भिन्नम् तस्मै पाणिनये नमः",
            "anvaya": "येन विमलैः शब्दवारिभिः पुंसां गिरः धौताः अज्ञानजं तमः च भिन्नम् तस्मै पाणिनये नमः।",
            "artha": ""
        },
        {
            "id": "59",
            "text": "अज्ञानान्धस्य लोकस्य ज्ञानाञ्जनशलाकया । चक्षुरुन्मीलितं येन तस्मै पाणिनये नमः",
            "pc": "अज्ञान-अन्धस्य लोकस्य ज्ञान-अञ्जन-शलाकया चक्षुः उन्मीलितम् येन तस्मै पाणिनये नमः",
            "anvaya": "ज्ञानाञ्जनशलाकया अज्ञानान्धस्य लोकस्य चक्षुः येन उन्मीलितम् तस्मै पाणिनये नमः।",
            "artha": ""
        },
        {
            "id": "60",
            "text": "त्रिनयनमभिमुखनिःसृतामिमां य इह पठेत्प्रयतश्च सदा द्विजः । स भवति धनधान्यपशुपुत्रकीर्तिमान् अतुलं च सुखं समश्नुते दिवीति दिवीति",
            "pc": "त्रि-नयनम् अभि-मुख-निःसृताम् इमाम् यः इह पठेत् प्रयतः च सदा द्विजः । सः भवति धन-धान्य-पशु-पुत्र-कीर्तिमान् अतुलम् च सुखम् सम्-अश्नुते दिवि इति दिवि इति",
            "anvaya": "यः द्विजः प्रयतः (सन्) सदा त्रिनयनम् अभिमुखनिःसृताम् इमां पठेत् सः इह धनधान्यपशुपुत्रकीर्तिमान् भवति दिवि इति दिवि इति अतुलं सुखं च समश्नुते।",
            "artha": ""
        }
    ]
}