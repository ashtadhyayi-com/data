{
    "i": "43156",
    "an": "तस्य$43134##विकारः$43134##अवयवे$43135",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दीव्यतोऽण्$4$1$83##समर्थानां प्रथमाद्वा$4$1$82",
    "ss": "",
    "sa": "",
    "sd": "",
    "skn": "1534",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " प्राग्वहतेष्ठक् <{1548}> इत्यारभ्य क्रीतार्थे ये प्रत्यया येनोपाधिना परिमाणाद्विहितास्ते तथैव विकारेऽतिदिश्यन्ते । अणादीनामपवादः । निष्केण क्रीतं नैष्किकम् । एवं निष्कस्य विकारोऽपि नैष्किकः । शतस्य विकारः शत्यः । शतिकः ॥",
    "lsk": "",
    "balamanorama": "<<क्रीतवत् परिमाणात्>> - क्रीततवत्परि । उपाधिनेति । प्रकृत्यादि विशेषणेनेत्यर्थः । नैष्किक इति ।असमासे निष्कादिभ्यः॑ इति क्रीते ठक् । शत्यः शतिक इति । 'शताच्च ठन्यतौ' इति क्रीते ठन्यतौ ।",
    "tattvabodhini": "<<क्रीतवत् परिमाणात्>> - नेष्किकमिति ।तेन क्रीत॑मिति ठक् । शत्यः । शतिक इति ।शताच्च ठन्यतौ॑ ।",
    "padamanjari": " ठ्चरणेभ्यो धर्मवत्ऽ इत्यनेन तुल्यमेतत् । सङ्ख्या च परिमाणग्रहणेन गृह्यत इति । चकारादुन्मानं च, परिमीयतेऽनेनेति परिमाणमितियौगिकः परिमाणशब्द इत्यर्थः । तदाह - न रूढिपरिमाणमेवेति । नैष्किक इति । ठसमासे निष्कादिभ्यःऽ इति ठक् । शत्यः, शतिक इति । ठ्शताच्च ठन्यतावशतेऽ । साहस्रमिति । ठ्शतमानविशतिकसहस्रवसनादण्ऽ । वतिः सर्वसादृश्यार्थ इति । किमेवं सति सिद्धं भवति ? तदाह - अध्यर्द्धपूर्वेत्यादि । आदिशब्देन प्रकृतिप्रत्यययोः प्राग्वतेः सङ्ख्यापूर्वपदानां तदन्तग्रहणमलुकऽ इति तदन्तविधेश्च परिग्रहः । एतदुक्तं भवति - याभ्यः प्रकृतिभ्यो येन विशेषणेन ये प्रत्यया विहितास्ताभ्यः प्रकृतिभ्यस्तेनैव विशेषणेन त एव प्रत्यया विकारे भवन्ति । द्विसाहस्रमिति । पक्षे लुक्, ठ्सङ्ख्यायाः संवत्सरसङ्ख्यस्य चऽ इत्युतरपदवृद्धिः । द्विनैष्किकमिति । प्राग्वतीयस्य ठञः ठ्द्वित्रिपूर्वान्निष्कात्ऽ इति पक्ष लुक्, ठ्परिमाणान्तस्यऽ इत्युतरपदवृद्धिः ॥",
    "kashika": "प्राग्वतेष्ठञ् [[5|1|18]] इत्यत आरभ्य क्रीतार्थे ये प्रत्ययाः परिमाणाद् विहिताः, ते विकारे ऽतिदिश्यन्ते। परिमाणात् क्रीत इव प्रत्यया भवन्ति तस्य विकारः इत्येतस्मिन् विषये। अणादीनाम् अपवादः। सङ्ख्या अपि परिमाणग्रहणेन गृह्यते, न रूढिपरिमाणम् एव। निष्केण क्रीतं नैष्किकम्। एवं निष्कस्य विकारो नैष्किकः। शतेन क्रीतं शत्यम्, शतिकम्। शतस्य विकारः शत्यः, शतिकः। साहस्रः। वतिः सर्वसादृश्यार्थः। अध्यर्धपूर्वाद् द्विगोर् लुगसंज्ञायाम् [[5|1|28]] इत्येवमादिकम् अप्यतिदिश्यते। द्विसहस्रः, द्विसाहस्रः। द्विनिष्कः, द्विनैष्किकः।",
    "kashika_nyaas": "   उमाशब्दस्तृणधान्यमित्याह (फि।सू।2।27) नाद्युदात्तः, ऊर्णाशब्दोऽपि प्रातिपदिकस्वरेणान्तोदात्तः, ताभ्यां यथासंख्यमणञोः प्राप्तयोर्विभाषा वुञारभ्यते॥",
    "sae": "",
    "mahabhashyam": " क्रीतवत्परिमाणात् (1725) (प्रत्ययातिदेशाधिकरणम्) (जिज्ञासाभाष्यम्) कथमिदं विज्ञायते -क्रीते ये प्रत्यया विहितास्ते भवन्ति परिमाणाद्विकारावयवयोरिति, आहोस्वित्परिमाणात् क्रीते ये प्रत्यया विहितास्ते भवन्ति विकारावयवयोरिति? किं चातः? यदि विज्ञायते -क्रीते ये प्रत्यया विहितास्ते भवन्ति परिमाणाद्विकारावयवयोरिति, प्रत्ययमात्रं प्राप्नोति। अथ विज्ञायते -परिमाणात् क्रीते ये प्रत्यया विहितास्ते भवन्ति विकारावयवयोरिति, प्रकृतिमात्रात् प्राप्नुवन्ति। तस्मात् - (5544 सूत्रार्थसम्पादने एकदेशिवार्तिकम्॥ 1 ॥) - क्रीतवत्परिमाणादङ्गं च - (भाष्यम्) अङ्गं च क्रीतवदिति वक्तव्यम्। तत्तर्हि वक्तव्यम्? न वक्तव्यम्॥ (वार्तिकोक्तार्थसाधने भाष्यम्) क्रीतवदिति वतिनिर्देशोऽयम्। यदि च याभ्यः प्रकृतिभ्यो येन विशेषणेन क्रीते प्रत्यया विहितास्ताभ्यः प्रकृतिभ्यस्तेनैव विशेषणेन परिमाणादि्द्वकारावयवयोर्भवन्ति, ततोऽमी क्रीतवत् कृताः स्युः। अथ हि प्रकृतिमात्राद्वा स्युः प्रत्ययमात्रं वा स्यात्, नामी क्रीतवत् कृताः स्युः॥ (5545 विप्रतिषेधवार्तिकम्॥ 2 ॥) - अणो वृद्धान्मयट् - (भाष्यम्) अणो वृद्धान्मयडित्येतद्भवति विप्रतिषेधेन। अणोऽवकाशः -तित्तिडीक -तैत्तिडीकम्। मयटोऽवकाशः -काष्ठमयम्। इहोभयं प्राप्नोति -शाकमयम्॥ (5546 विप्रतिषेधवार्तिकम्॥ 3 ॥) - ओरञ्ञोऽनुदात्तादेरञ्ञश्च - (भाष्यम्) ओरञ्ञोऽनुदात्तादेरञ्ञश्च मयड् भवति विप्रतिषेधेन। ओरञ्ञोऽवकाशः -अरडु -आरडवम्। मयटः स एव। इहोभयं प्राप्नोति -दारु -दारुमयम्। अनुदात्तादेरञ्ञ्भवतीत्यस्यावकाशः -कौवलम्। जरद्वृक्ष -जारद्वृक्षम्। मयटः स एव। इहोभयं प्राप्नोति -आम्रमयम्॥ (5547 विप्रतिषेधवार्तिकम्॥ 4 ॥) - मयटः प्राण्यञ्ञ्विप्रतिषेधेन - (भाष्यम्) मयटः प्राण्यञ्ञ्भवति विप्रतिषेधेन। प्राण्यञ्ञोऽवकाशः -गार्ध्रम्। मयटः स एव। इहोभयं प्राप्नोति -चाषम्। भासम्। प्राण्यञ्ञ्भवति विप्रतिषेधेन॥ (5547 विप्रतिषेधखण्डनवार्तिकम् ॥5॥) - न वाऽनवकाशत्वादपवादो मयट् - (भाष्यम्) न वैष युक्तो विप्रतिषेधः, योऽयमञ्ञो मयटश्च। किं कारणम्? अनवकाशत्वादपवादो मयट्। अनवकाशो मयट् सावकाशमञ्ञं बाधिष्यते। स कथमनवकाशः? यद्यनुवर्तन्ते शैषिकाः। अथ निवृत्ताः शैषिकाः, वृद्धमाद्युदात्तं मयटोऽवकाशः॥ (5549 विप्रतिषेधखण्डनवार्तिकम्॥ 6 ॥) - प्राण्यञ्ञश्च - (भाष्यम्) अयं चाप्ययुक्तो विप्रतिषेधः -योऽयं मयटः प्राण्यञ्ञश्च। किं कारणम्? अनवकाशत्वादपवादो मयडित्येव। अनवकाशो मयट्, स यथैव ओरञ्ञमनुदात्तादेरञ्ञं च बाधते, एवं प्राण्यञ्ञमपि बाधेत॥ (5550 एकदेशिवार्तिकम्॥ 7 ॥) - तस्मान्मयडि्वधाने प्राणिप्रतिषेधः - (भाष्यम्) तस्मान्मयडि्वधाने प्राणिभ्यः प्रतिषेधो वक्तव्यः। स तर्हि वक्तव्यः। न वक्तव्यः॥ (सिद्धान्तभाष्यम्) मध्येऽपवादाः पूर्वान् विधीन् बाधन्त इत्येवमयं मयट् ओरञ्ञमनुदात्तादेरञ्ञं च बाधिष्यते, प्राण्यञ्ञं न बाधिष्यते॥ यद्येतदस्ति -मध्येऽपवादाः पुरस्तादपवादाः इति, माऽनुवृतञ्ञ्शैषिकाः। पुरस्तादपवादा अनन्तरान् विधीन् बाधन्त इत्येवमयमण् अञ्ञं बाधिष्यते, मयटं न बाधिष्यते॥ (5551 विप्रतिषेधवार्तिकम्॥ 8 ॥) - अनुदात्तादेरञ्ञः प्राण्यञ्ञ्विप्रतिषेधेन - (भाष्यम्) अनुदात्तादेरञ्ञः प्राण्यञ्ञ्भवति विप्रतिषेधेन। अनुदात्तादेरञ्ञ्भवतीत्यस्यावकाशः -जरद्वृक्षः -जारद्वृक्षम्। प्राण्यञ्ञः स एव। इहोभयं प्राप्नोति -कपोत -कापोतम्। प्राण्यञ्ञ्भवति विप्रतिषेधेन॥ (विप्रतिषेधोपपादकं भाष्यम्) कः पुनरत्र विशेषः, तेन वा सति, अनेन वा? सापवादः स विधिः, अयं पुनर्निरपवादः। यदि तेन स्याद्, इह न स्यात् -श्वाविधो विकारः शौवाविधम्॥ ",
    "pradeep": "",
    "video": ""
}
