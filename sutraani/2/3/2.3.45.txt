{
    "i": "23045",
    "an": "सप्तमी$23036##सप्तमी$23043##तृतीया$23044",
    "ad": "अनभिहिते$2$3$1",
    "ss": "",
    "sa": "",
    "sd": "",
    "sk": " नक्षत्रे प्रकृत्यर्थे यो लुप्संज्ञया लुप्यमानस्य प्रत्ययस्यार्थस्तत्र वर्तमानात्तृतीयासप्तम्यौ स्तोऽधिकरणे । मूलेनावाहयेद्देवीं श्रवणेन विसर्जयेत् । मूले श्रवणे इति वा । लुपि किम् ? पुष्ये शनिः ॥ ",
    "lsk": "",
    "balamanorama": "<<नक्षत्रे च लुपि>> - नक्षत्रे च लुपि । 'नक्षत्रे ' इत्यनन्तरंप्रकृत्यर्थे सती॑ति शेषः । लुप्शब्देन लुप्संज्ञाया लुप्तप्रत्ययार्थो विवक्षितः । तदाह — नक्षत्रे प्रकृत्यर्थे इति । अधिकरण इति ।सप्तम्यधिकरणे चे॑त्यत मण्डूकप्लुत्या तदनुवृत्तेरिति भावः । मूलेनेति । मूलनक्षत्रयुक्तकाल इत्यर्थः ।नक्षत्रेण युक्तः कालः॑ इत्यण् । 'लुबविशेषे' इति तस्य लुप् । अधिकरणे किम्  । मूलं प्रतीक्षते । नक्षत्र इति किम्  । पञ्चालेषु तिष्ठति । इह 'जनपदे' इति लुप् । ",
    "tattvabodhini": "<<नक्षत्रे च लुपि>> - नक्षत्रे च लुपि । लुप्शब्दोऽत्रार्थविशेषे लाक्षणिक इत्याशयेनाह — यो लुप्संज्ञयेत्यादि । अधिकरण इति । एतच्चसप्तम्यधिकरणे च॑ इत्यतो मण्डूकप्लुत्यानुवर्तत इति भावः । अधिकरणे किम्, मूलं प्रतीक्षते, मूलाय स्पृहयति । मूलेनेति ।नक्षत्रेण युक्तः कालः॑ इत्यणोलुबविशेषे॑ इति लुप् । नक्षत्र इति किम् । पञ्चालेषु तिष्ठति । इहजनपदे लुप् इथि लुप् ।",
    "padamanjari": " नक्षत्रे च लुपि॥ नक्षत्रे प्रकृत्यर्थे सति यो लुप्संज्ञया लुप्यमानस्य प्रक्ययस्यार्थस्तत्र वर्तमानादिति सूत्राक्षरान्वयः। यच्चोच्यते - नक्षत्रे लुपीतित पञ्चम्यर्थे सप्तमी लुबन्तान्नक्षत्रवाचिन इत्यर्थ इति, तत्रोतराभ्यां फल्गुनीभ्यां नोतरा गच्छेदिति विशेषणान्नस्यात्, तस्यालुबन्तत्वात्। कथं तर्हि लुबन्तान्नक्षत्राभिधायिनः शब्दादिति वृत्तिः? प्रायोवृत्यैतदुक्तम् - लुबन्तार्थाभिधायी प्रायेण लुबन्तो भवति। लुबर्थाभिधायिनः शब्दमात्रादित्यर्थः। लुबन्तादिति। लुबन्ते समाप्तावस्येति बहुव्रीहिः, स्थानिर्वारकं च लुपोऽन्त्यावयवत्वं द्रष्टव्यम्। अधिकरण इति वर्तत इति। एवं च पुष्पं प्रतीक्षते, पुष्पाय स्पृहयति, पुष्पस्य समीप इत्यादावपि न भवति॥",
    "kashika": "तृतीयासप्तम्यावनुवर्तते। लुबन्तात् नक्षत्रशब्दात् तृतीयासप्तम्यौ विभक्ती भ्वतः। पुष्येण पायसमश्नीयात्, पुष्ये पायसमश्नीयात्। मघाभिः पललौदनम्, मघसु पललौदनम्। नक्षत्र इति किम्? पञ्चालेषु वसति। लुपि इति किम्? मघासु ग्रहः। इह कस्मान् न भवति, अद्य पुस्यः, अद्य कृत्तिका? अधिकरणे इति वर्तते। वचनं तु पक्षे तृतीयाविधानार्थम्।",
    "kashika_nyaas": "   नक्षत्रे च लुपीति सुब्व्यत्ययेन पञ्चम्यर्थे सप्तमीविधानम्। अत एवाह -  `लबन्तान्नक्षत्रशब्दात्` इत्यादि। `पुष्येण` इत्यादि। `नक्षत्रेण युक्तः कालः`  [[4|2|3]]  इति विहितस्याणः `लुबविशेषे`  [[4|2|4]]  इति लुप्। पञ्चालेषु वसतीत्यत्रापि `तस्य निवासः`  [[2|3|36]]  इति विहितस्याणः `जनपदे लुप्`  [[4|2|80]]  इति लुप्।`मघासु ग्रहः` इति। सामीप्येऽधिकरण एव सप्तमी। अत्र `नक्षत्रेण युक्तः कालः`  [[4|2|3]]  इत्यस्यार्थस्याविवक्षितत्वादण् न भवति। `अद्य पुष्यः` इति। पूर्ववदण्, लुप्। `अधिकरणे`  [[2|3|36]]  इत्यनुवर्तते। न चेहाधिकरणत्वं विवक्षितमिति भावः॥",
    "sae": "",
    "mahabhashyam": " नक्षत्रे च लुपि 503 (322 कारकसप्तमीसूत्रम् ॥2।3।2 आ.17 सू.) (अनिष्टापत्तिवारणाधिकरणम्) (आक्षेपभाष्यम्) इह कस्मान्न भवति - अद्य पुष्यः अद्य मघा? ॥ (समाधानभाष्यम्) अधिकरण इति वर्तते ॥ नक्षत्रे ॥ 45 ॥ इति श्रीमद्भगवत्पतञ्ञ्जलिविरचिते व्याकरणमहाभाष्ये द्वितीयस्याध्यायस्य तृतीयपादे द्वितीयमाह्निकम् ॥ ",
    "pradeep": "",
    "video": ""
}