{
    "i": "83032",
    "an": "",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": " ह्रस्वात् ङमः पदात् अचि नित्यम् ङमुट् ।",
    "sa": "ह्रस्वस्वरात् परः पदान्ते विद्यमानः यः ङ्/ण्/न् वर्णः, तस्मात् परस्य अच्-वर्णस्य क्रमेण ङुट् / णुट्  / नुट्  आगमः भवति ।",
    "sd": "अनेन सूत्रेण त्रयः सिद्धान्ताः प्रोच्यन्ते - \r\n-  'ह्रस्वस्वरः + ङ् + अच्' अस्याम् स्थितौ अच्-वर्णस्य ङुट् आगमः भवति ।\r\n-  'ह्रस्वस्वरः + ण्  + अच्' अस्याम् स्थितौ अच्-वर्णस्य णुट् आगमः भवति ।\r\n-  'ह्रस्वस्वरः + न्  + अच्' अस्याम् स्थितौ अच्-वर्णस्य नुट् आगमः भवति ।\r\n\r\n<<आद्यन्तौ टकितौ>> [[1|1|46]] इत्यनेन एते आगमाः स्थानिनः आदौ आगच्छन्ति ।\r\n\r\nयथा \r\n1) प्रत्यङ् + आत्मा = प्रत्यङ् ङ् आत्मा = प्रत्यङ्ङात्मा ।              \r\n2) सुगण् + ईशः = सुगण् ण् ईशः = सुगण्णीशः ।    \r\n3) अस्मिन् + एव = अस्मिन् न् एव = अस्मिन्नेव ।\r\n       \r\nज्ञातव्यम् - \r\n1. ङम्-प्रत्याहारे ङकार-णकार-नकारस्य समावेशः क्रियते । अतः  ङुँट् + णुँट् + नुँट् इत्यस्य एकत्रीकरणं कृत्वा आचार्येण 'ङम्' प्रत्याहारस्य एव उँट्-प्रत्ययं कृत्वा 'ङमुँट्' इति उल्लेखः कृतः अस्ति ।\r\n2. अस्मिन् सूत्रे 'नित्यम्' इति किमर्थमुक्तम्? पूर्वाणि उक्तानि <<हे मपरे वा>> [[8।3।26]] तः <<शि तुक्>> [[8।3।31]] इति यावन्ति सूत्राणि विकल्पेन कार्यं कुर्वन्ति । परन्तु वर्तमानसूत्रेण उक्तं कार्यं वैकल्पिकं नास्ति एतत् स्पष्टीकर्तुमत्र 'नित्यम्' अयं शब्दः आचार्यः प्रयुङ्क्ते । \r\n3. अस्मिन् सूत्रे षष्ठ्यन्तम् पदम् नास्ति । अतः अतः <ऽ उभयनिर्देशे पञ्चमीनिर्देशः बलीयान् ऽ> अनया परिभाषया सप्तम्यन्तं पदम् स्थानिनं निदर्शयति ।       \r\n4. यद्यपि एतत् सूत्रम् 'नित्यम्' कार्यं करोतीति आचार्यः वदति, तथापि अष्टाध्याय्यामाचार्यः अस्य सूत्रस्य प्रयोगं विना एव अनेकानि सूत्राणि रचितवान्, इति दृश्यते । यथा <<इको यणचि>> [[6।1।77]] इत्यत्र 'यण् + अचि' अत्र णकारात् परस्य अकारस्य अनेन सूत्रेण णुट्-आगमः विधीयते, अतः 'यण्णचि' इत्येव प्रयोगः साधु वर्तते । तथैव, <<उणादयो बहुलम्>> [[3।3।1]], <<सनाद्यन्ताः धातवः>> [[3।1।32]] इत्यत्रापि अस्य सूत्रस्य प्रयोगः न कृतः दृश्यते । सूत्राणि छ्न्दवत् सन्ति, अतः   एतादृशाः प्रयोगाः सूत्रपाठे भवितुं शक्यन्ते । परन्तु लौकिकप्रयोेगे अनेन सूत्रेण प्रोक्ताः आगमाः नित्यमेव भवन्ति, विकल्पेन न, एतत् स्मर्तव्यम् ।\r\n\r\n",
    "sk": " ह्रस्वात्परो यो ङम् तदन्तं यत्पदं तस्मात्परस्याऽचो नित्यं ङमुडागमः स्यात् । प्रत्यङ्ङात्मा । सुगण्णीशः । सन्नच्युतः ॥ ",
    "lsk": "ह्रस्वात्परे यो ङम् तदन्तं यत्पदं तस्मात्परस्याचो ङमुट्। प्रत्यङ्ङात्मा। सुगण्णीशः। सन्नच्युतः॥",
    "balamanorama": "",
    "tattvabodhini": "<<ङमो ह्रस्वादचि ङमुण्नित्यम्>> - ङमो ह्यस्वात् । ङम् प्रत्याहारः, संज्ञायां च कृतं टित्त्वं सामर्थ्यात्संज्ञिभिः संबध्यते । तेन यथासङ्ख्यं ङुट्-णुट्-नुटः प्रवर्तन्ते । नित्यग्रहणं विस्पष्टार्थं,हे मपरे॑ इतिमय उञो वे॑ति च विकल्पद्वयस्य मध्ये पाठादेव नित्यत्व लाभात् । नन्विह नित्यग्रहणाऽभावेहे मपरे वे॑ति वाग्रहणमुत्तरसूत्रेषु पञ्चस्वप्यनुवर्तते वा न वेति शङ्का स्यादिति चेत्सत्यम् । अतएवविस्पष्टार्थ॑मित्युक्तं न तु व्यर्थमिति । तस्मात्परस्याऽचेति । ननुङम॑ इत्यस्य षष्ठन्ततामाश्रित्याऽचि परे पूर्वस्यैव विधीयतां को दोष इति चेन्मैवम्, तथाहि सति ङमन्तस्य पदस्य पूर्वावयवः स्यादित्यनिष्टं प्रसज्येत ।पदस्य यो ङम् तस्ये॑ति वैयधिकरण्येन व्याख्यायामपिकुर्वन्नास्ते॑ इत्यत्र णत्वं प्रसज्येत,पदान्तस्ये॑ति निषेधस्याऽप्रवृत्तेः । यद्यपि बहिरङ्गपरिभाषया ङमुड्विधेरसिद्धत्वादिष्टं सिध्यति, तथापि यथोद्देशपक्षे त्रैपादिकेऽन्तरङ्गे बहिरङ्गपरिभाषाया अप्रवृत्तेः प्रसज्यत एव णत्वमिति यथोक्तव्याख्यानमेव सांध्विति दिक् । सुगण्णीश इति । ण्यल्लोपौ न स्थानिवत्, पूर्वत्रासिद्धे तन्निषेधात् । ननुपरमदण्डिना॑वित्यादावन्तर्वर्तिविभक्तया पदत्वान्नुट् स्यादिति चेन्न;उत्तरपदत्वे चापदादिविधौ॑ इति प्रत्ययलक्षणप्रतिषेधात् । अतएव परमवाचौ॑परमगौदुहौ॑परमलिहा॑वित्यादौ कुत्वघत्वनत्वादीनि न । प्राचा तुउञि च पदे॑ इत्यतःपदे॑ इत्यनुवर्त्त्यअजादेः पदस्ये॑ति व्याख्यानान्ङमुण्नेत्युक्तं, तदनेन प्रत्युक्तम् । इहैव नलोपं वारयितुमुक्तरीतेरेव तेनाऽप्यनुसर्तव्यत्वात् ।",
    "padamanjari": " ङ्मः, ङ्मुट् - इत्युभयत्रापि प्रत्याहारग्रहणम् । उडिति प्रत्येकं ङ्कारादिभिः सम्बध्यते । संज्ञायां हि कृतमागमलिङ्गं संज्ञिनां भवति । ह्रस्वादित्येतन्ङ्मो विशेषणम्, सोऽपि ङ्म् पदस्य विशेषणम्, विशेषणेन च तदन्तविधिर्भवति । पदस्येति प्रकृतं यद्यपि षष्ठ।ल्न्तम्, तथापि ठ्हमःऽ इत्यनेन सम्बन्धात् पञ्चम्यन्तं विपरिणम्यते । ठुभयनिर्देशे पञ्चमीनिर्देशो बलीयान्ऽ इति ठ्ङ्मःऽ इति पञ्चम्या ठचिऽ इति सप्तम्याः षष्ठी प्रकल्प्यते । सप्तमीनिर्देशस्तु लाघवार्थः, उतरार्थश्च । तदेतत्सर्वं मनसि कृत्वाह - ह्रस्वात्पर इति । संख्यातानुदेशश्च देवतितव्यः; आगमानामम्, आगमिनां च समत्वात् । परमदण्डिनेत्यादौ सुबन्तयोः समासः, तत्र समासार्थायां विभक्तौ लुप्तायामपि प्रत्ययलक्षणेन दण्डिन्नित्यस्य पदत्वमस्तीति ङ्मुट् प्राप्नोतीत्याशङ्क्याह - इहेति । समासे य उतरो भागस्तस्य पदत्वे कर्तव्ये प्रत्ययलक्षणं न भवति, अपदादिविधौउपदादिविधिं वर्जयित्वा । ठ्सात्पदाद्योःऽ इत्यत्र पदादिविधौ प्रत्ययलक्षणं भवत्येवेत्यर्थः । एतद्वार्तिककारमतेनोक्तम् । सूत्रकारमतेनाप्याह - अथ वेति ॥",
    "kashika": "ह्रस्वात् परः यो ङम् तदन्तात् पदातुत्तरस्य अचः ङमुडागमो भवति नित्यम्। ङणनेभ्यो यथासङ्ख्यं ङणना भवन्ति। ङकारान्तात् ङुट् प्रत्यङ्ङास्ते। णकारान्तात् णुट् वण्णास्ते। वण्णवोचत्। नकारान्तात् नुट् कुर्वन्नास्ते। कुर्वन्नवोचत्। कृषन्नास्ते। कृषन्नवोचत्। ङमः इति किम्? त्वमास्से। ह्रस्वातिति किम्? प्राङास्ते। भवानास्ते। अचि इति किम्? प्रत्यङ् करोति। इह परमदण्डिनौ, परमदण्दिना इति उत्तरपदत्वे चापदादिविधौ इति प्रत्ययलक्षणप्रतिषेधादुत्तरपदस्य पदत्वं न अस्तीति ङमुट् न भवति। अथ वा, उञि च पदे [[8|3|21]] इत्यतः सप्तम्यन्तं पदे इत्यनुवर्वते। तेन अजादौ पदे ङमुट् भवति।",
    "kashika_nyaas": "   `इमः` इति, `ङमुट` इति उभयमपि प्रत्याहारग्रहणम्। उडिति प्रत्येकं ङकारादिभिः सम्बध्यते। `ह्यस्वात्` इत्येतन्ङमो विशेषणम्, ह्यस्वविशेषितोऽपि ङम्? पदस्य विशेषणम्, विशेषणेन च तदन्तविधिर्भवतीति तदन्तात्? पदादिति विज्ञायते। यद्यपि पदस्येति षष्ठन्तं प्रकृतम्, तथापि तदिहार्थात्? पञ्चम्यन्ततया विपरिणम्यते -`उभयनिर्देशे पञ्चमोनिर्देशो बलीयान्` (शाक।प।97) इति। `ङमः` इति पञ्चम्या `अचि` इति सप्तम्याः षष्ठआं परिकल्पितायामच एवागमित्वं प्रतिपद्यते। सप्तमीनिर्देशस्तु लाघवार्थः; उत्तरार्थश्चेत्येतत्सर्वं चेतसि कृत्वाऽह -`ह्वस्वात्? परो यो ङम्, तदन्तात्` इति। संख्यातानुदेशो हीह वेदितव्यः; आगमिनामागमानाञ्च समानत्वात्। `प्रत्यङ्ङास्ते` इति। `आस उपवेशने` (धातुपाठः-1021), अदादित्वाच्छपो लुक्। `कृवन्नास्ते` इति। `कृष विलेखने` (धातुपाठः-990) लौदादिकः, शत्। अथ परमदण्डिनोत्तमदण्डिनेति `सन्महत्`  [[2|1|61]]  इत्यादिना समासे कृते ङमन्तात्? तृतीयैकवचने तस्य नुट्? कस्मान्न भवति; अत्र हि <<यचि भम्>> [[1|4|18]]  इति भत्वेऽपि समासस्य ह्यस्वादिकारात्? परो ङम्? नकारः, तदन्ताद्दण्डिनेत्यस्माद्या विभक्तिस्तस्यां लुप्तायामपि प्रत्ययलक्षणेन  [[1|1|62]]  लब्धपदसंज्ञत्वात्? तृतीयैकवचनमच्परं भवतीत्यस्ति ङमुट्प्राप्तिः? इत्याह -`परमदण्डिना` त्यादि। उत्तरपदत्वे उत्तरपदव्यपदेशे कत्र्तव्ये सत्यपदादिविधौ पदाविधिधेरन्यत्र प्रत्ययलक्षणं न भवतीति वाक्यार्थः। असति प्रत्ययलक्षणे दण्डिनेत्यस्य पदसंज्ञा न भवति। ततश्च पदान्तादुत्तरस्योच्यमानो ङमुडागमो न भवति। एवं तावत्? कात्यायनमतेन परीहार उक्तः। यस्तु सूत्रकारमतेन, तं दर्शयितुमाह -`अथ वा` इत्यादि। पद इत्यनुवृत्ती सत्यामचा पदे विशेष्यमाणे `यस्मिन्? विधिस्तदादावल्ग्रहणे` (वा।14) इत्यनेनाजादौ पदे कार्येण भवितव्यम्, न चात्राजादि पदमस्ति, तत्कुतो नुट्प्रसङ्गः।अथ नित्यग्रहणं किमर्थम्, यावतोत्तरसूत्रे  [[8|3|33]]  वाग्रहणादेव नित्यो विधिर्विज्ञास्यते? सत्यमेतत्; पूर्वसूत्रेऽपि  [[8|3|31]]  नित्यत्वं विज्ञायेत। तस्मात्? पूर्वसूत्रेषु <<हे मपरे वा>> [[8|3|26]]  इत्यतो `वा` इत्नुवर्तत इति ज्ञापनार्थं नित्यग्रहणम्॥",
    "sae": "A ङ्/ण्/न् letter occurring after ह्रस्व स्वर causes a corresponding ङुट् / णुट्  / नुट्  आगम to an अच् letter following it. \n",
    "mahabhashyam": " ङमो ह्रस्वादचि ङमुण्नित्यम् डः सि धुट् ॥ नश्च ॥ ङ्णोः कुक्टुक शरि ॥ ॥ ङमुटि पदादिग्रहणम्॥ ङमुटि पदादिग्रहणं कर्त्तव्यम्। इह मा भूत्-दण्डिना शकटिनेति॥ तत्तर्हि वक्तव्यम्?॥ न वक्तव्यम्॥ पदादिति वर्तते॥ एवमपि-परमदण्डिना परमच्छत्रिणेत्यत्र प्राप्नोति॥ पदस्येति वर्तते ङम इति च नैषा पञ्चमी॥ का तर्हि?॥ संबन्धषष्ठी। पदान्तस्य ङमो ङमुड्भवति(1) ह्रस्वादुत्तरस्याऽचीति॥ यदि ङम एव ङमुट् क्रियते कुर्वन्नास्ते कृषन्नास्ते,-रषाभ्यां नो णः समानपदःथ्द्य;ति णत्वं प्राप्नोति॥ पदान्तस्य(2) नेति प्रतिषेधो भविष्यति॥ पदान्तस्येत्युच्यते नैष पदान्तः॥ पदान्तभक्तः पदान्तग्रहणेन ग्राहिष्यते(4)॥ एवमपि न सिध्यति॥ नैषः दोषः॥ उक्तमेतत्-उत्तरपदत्वे चाऽपदादिविधौ लुमता लुप्ते प्रत्ययलक्षणं न भवती(4)ति॥ एवमपि पदादिति वक्तव्यं, यद्धि तत्प्रकृतं, प्राक् सुपि कुत्सनादित्येवं तत्॥ एवं तर्हि ङम एवायं ङमुट् क्रियते॥ कथम्?॥ किं कारणम्?॥ उक्तमेतत्-न वा पदाधिकारस्य विशेषणत्वादिति। तेन दण्डिना(1) शकटिना इत्यत्र प्राप्नोति॥ एवं तर्हि पद इति वर्तते॥ क्व प्रकृतम्?॥ उञ्ञि च पदे इति॥ ङमो ह्रस्वादचि ङमुण्नित्यम्। ",
    "pradeep": "",
    "video": ""
}