{
    "i": "83020",
    "an": "व्योः$83018##भो-भगो-अघो-अपूर्वस्य$83017##लोपः$83019##अशि$83017",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": "ओतः पदस्य यः अशि लोपः गार्ग्यस्य ",
    "sa": "ओकारात् परस्य पदान्ते विद्यमानस्य यकारस्य अश्-वर्णे परे लोपः भवति । ",
    "sd": "ओ-वर्णात् परस्य यकारस्य अण्-वर्णे परे नित्यम् लोपः भवति । यथा - \r\n\r\n 'भोस् अच्युत' इति स्थिते - \r\n→ भोरुँ अच्युत [ससजुषोः रूँ 8|2|66 इति पदान्तसकारस्य रुँत्वम् ]\r\n→ भोय् अच्युत [<<भोभगोअघोअपूर्वस्य योऽशि>> [[8|3|17]] इति रुँ-इत्यस्य य्-आदेशः]\r\n→ भो अच्युत [<<ओतो गार्ग्यस्य>> [[8|3|20]] इति यकारलोपः]\r\n    \r\nज्ञातव्यम् -\r\n1. अस्मिन् सूत्रे 'व्योः' इत्यतः केवलं यकारस्य अनुवृत्तिः स्वीक्रियते, यतः ओवर्णात् परस्य वकारस्य उदाहरणानि न दृश्यन्ते ।\r\n2. अस्मिन् सूत्रे 'गार्गस्य' इति गार्ग्यग्रहणम् केवलम्  पूजार्थम् (आदरं प्रकटितुम्) कृतम् अस्ति । अयम् लोपः नित्यम् भवति, केवलं 'गार्ग्यस्य' मतेन भवति इति न ।\r\n3. अनेन सूत्रेण निर्दिष्टः यकारलोपः लघु-उच्चारणस्य यकारस्य न भवति । अतः <<व्योर्लघुप्रयत्नतरः शाकटायनस्य>> [[8।3।18]] इत्यनेन लघु-उच्चारणः यकारः क्रियते चेत् अस्य सूत्रस्य प्रसक्तिः नास्ति । यथा -          \r\n 'भोस् अच्युत' इति स्थिते - \r\n→ भोरुँ अच्युत [ससजुषोः रूँ 8|2|66 इति पदान्तसकारस्य रुँत्वम् ]\r\n→ भोय् अच्युत [<<भोभगोअघोअपूर्वस्य योऽशि>> [[8|3|17]] इति रुँ-इत्यस्य य्-आदेशः]\r\n→ भोय्  अच्युत [<<व्योर्लघुप्रयत्नतरः शाकटायनस्य>> [[8।3।18]]इति लघु-उच्चारणः यकारः]\r\n→ भोयच्युत ।\r\n4. यदि यकारः पदान्ते नास्ति, तर्हि अस्य सूत्रस्य प्रसक्तिः नास्ति । यथा, 'तोयम्' अस्मिन् शब्दे ओकारात् परः अपदान्त-यकारः अस्ति, तस्मात् परः च अश्-वर्णः (अकारः) अस्ति । तथापि अत्र यकारस्य लोपः न भवति । \r\n                        ",
    "skn": "169",
    "mskn": "124",
    "sskn": "0",
    "lskn": "0",
    "plskn": "0",
    "lpn": "87",
    "sk": " ओकारात्परस्य पदान्तस्यालघुप्रयत्नस्य यकारस्य नित्यं लोपः स्यात् । गार्ग्यग्रहणं पूजार्थम् । भो अच्युत । लघुप्रयत्नपक्षे भोयच्युत । पदान्तस्य किम् । तोयम् ॥",
    "lsk": "",
    "balamanorama": "<<ओतो गार्ग्यस्य>> - अतो गाग्र्यस्य । 'ओत' इति पञ्चमी ।व्यो॑रित्यतो यग्रहणमनुवर्तते, नतु वकारोऽपि, ओतः परस्य तस्याऽसंभवात् । 'पदस्ये' त्यधिकृतं यकारेण विशेष्यते, ततस्तदन्तविधिः । तेन ओकारात्परो यो यकारस्तदन्तस्य पदस्येति चार्थो लभ्यते । अलोऽन्त्यपरिभाषया च पदान्तस्य यकारस्येति फलितम् । 'भोभगो' इत्यतोऽशीत्यनुवर्तते ।लोपश्शाकल्यस्ये॑त्यतो 'लोप' इत्यनुवर्तते । सच पूर्वविगितलघुप्रयत्नस्य न भवति, विधानसामर्थ्यात्, तदाह — ओकारादिति । ननु लोपस्य कथं नित्यत्वं,गाग्र्य॑ग्रहणादित्यत आह — गाग्र्यग्रहणमिति । व्याख्यानादिति भावः । भो अच्युतेति । अलघुप्रयत्नपक्षे यकारस्य नित्यं लोपः । लघुप्रयत्नपक्षे-भोयज्युतेति । अत्र लघुप्रयत्नस्य विधिसामर्थ्यान्न लोपः । तोयमिति । अत्र यकारस्य पदान्तत्वाभावादोतो गाग्र्यस्येति न भवति । अनेनाऽत्र 'भोभगो' इति नानुवर्तते इति सूचितम् । ",
    "tattvabodhini": "<<ओतो गार्ग्यस्य>> - विधानसामर्थ्याल्लघुप्रयत्नतरस्य न भवतीत्याशयेनाह-अलघुप्रत्नयस्येति । भोयच्युतेति । एवं भगोयच्युत । अघोयच्युत । वकारस्योदाहरणं तु-॒असावादित्यः॑ । एतच्च काशिकायां स्पष्टम् ।",
    "padamanjari": " आकारादुतरस्य यकारस्येति । वकारस्त्वस्मिन्विषये न सम्भवति । नित्यार्थोऽयमारम्भ इति । विकल्पस्य पूर्वणैव सिद्धत्वात् । किमर्थं तहि गार्ग्यग्रहणम् ? इत्याह - गाग्यग्रहणं पूजार्थमिति । व्योरिह प्रकरणे लघुप्रयत्नतरोऽपि विहितः, लोपोऽपि, तत्कस्यायं नित्यो लोपो बाधकः, आनन्तर्याल्लपिविकल्पस्य ? इत्याह - योऽयमिति । केचित्विति । यदस्मिन्प्रकरणे व्योः कार्यं तत्समुदायोऽपेक्ष्यते, न त्वनन्तरो लोपविकल्प इति तेषामभिप्रायः ॥",
    "kashika": "ओकारादुत्तरस्य यकारस्य लोपो भवति गार्ग्यस्य आचार्यस्य मतेन अशि परतः। भो अत्र। भगो अत्र। भो इदम्। भगो इदम्। नित्यार्थो ऽयम् आरम्भः। गार्ग्यग्रहणं पूजार्थम्। यो ऽयमलघुप्रयत्नस्य विकल्पेन लोपः क्रियते सो ऽनेन निवर्त्यते। लघुप्रयत्नतरः तु भवत्येव यकारः। भो अत्र भोयत्र। भगो अत्र, भगोयत्र। अघो अत्र, अघोयत्र। केचित् तु सर्वम् एव यकारम् अत्र न इच्छन्ति।",
    "kashika_nyaas": "   ओकारादुत्तरो वकारो नास्ति, पदान्त इति यकारस्यैवायं विधिर्विज्ञास्यत इत्याह -`ओकारादुत्तरस्य यकारस्य` इति। ननु च पूर्वसूत्रेणैवौकारादुत्तरस्य यकारलोपः सिद्धः, तत्किमर्थमिदमारभ्यते? इत्याह -`मित्यार्थोऽयमारम्भः` इति। गाग्र्यग्रहणं तर्हि किमर्थम्? इत्याह -`गाग्र्यग्रहणम्` इत्यादि। व्योरिह प्रकरणे लघुप्रयत्नतरपक्षेविहितो लोपोऽपि, तत्कस्यार्य नित्यो लोपो बाधकः? इत्याह -`योऽयम्` इत्यादि। अथ वा -यदि नित्यार्थोऽयमारम्भः, पक्षे लघुप्रत्यत्नतरो न स्यादित्यत आह -`योऽयम्` इत्यादि। लोपविकल्पस्यानन्तरत्वात्? तस्यैव निवृत्तिर्युक्ता कर्तुमिति भावः।`केचित्तु` इत्यादि। कथं पुनरिष्यमाणमपि लघुप्रयत्नतरस्य बाधनं भवति, यावतानन्तरत्वाल्लोपविकल्पस्यानेन बाधा युक्ता? व्योः कार्यसमुदायस्यापेक्षितत्वाददोषः। यदि लोपविफल्पमात्रमपेक्षते, ततः स एव बाध्यते, न लघुप्रयत्नतरः; लोपेन व्यवहितत्वात्। यदा तु व्योर्यवस्मिन्? प्रकरणे कार्यं विहितं तत्समुदायोऽपेक्ष्यते, तदा तस्यानन्तर्यात्? स एव निवर्त्त्यते। तपरकरणमसन्देहार्थम्। यतो हि `ओः` इत्युक्ते सन्देहः स्यात् -किमयमोकरस्य निर्देशः? आहोस्विदुकारस्येति? मैवम्; `भोभगोअघोअपूर्वस्य`  [[8|3|17]]  इत्यनुवर्तते, न भोःप्रभृतीनामुकारोऽस्ति, तत्कुतः सन्देङः? एवं तर्हि मुखसुखार्थम्॥",
    "sae": "A पदान्त यकार present after an ओकार is deleted when followed by a letter from अश् प्रत्याहार.",
    "mahabhashyam": " ओतो गार्ग्यस्य किमर्थमिदमुच्यते न लोपः शाकल्यस्येत्येव सिद्धम्?॥ ॥ ओकाराल्लोपवचनं नित्यार्थम्॥ ओकारल्लोपवचनं क्रियते॥ किमर्थम्?॥ नित्यार्थम्(1)। नित्यार्थोऽयमारम्भः॥ ओतो गार्ग्यस्य॥ ",
    "pradeep": "",
    "video": ""
}
