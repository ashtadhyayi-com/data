{
    "i": "82024",
    "an": "संयोगान्तस्य$82023##लोपः$82023",
    "ad": "पदस्य$8$1$16##पूर्वत्रासिद्धम्$8$2$1",
    "ss": "संयोगान्तस्य पदस्य रात् सस्य लोपः ",
    "sa": "संयोगान्तस्य पदस्य रेफात् परस्य केवलं सकारस्यैव लोपः भवति, न अन्यस्य ।",
    "sd": "<<संयोगान्तस्य लोपः>> [[8।2।23]] इत्यनेन संयोगान्तपदस्य अन्तिमवर्णस्य लोपः विधीयते । अनेन सूत्रेण सः लोपः नियम्यते - पदान्ते विद्यमाने संयोगे रेफः प्रथमवर्णः अस्ति चेत् तस्मात् परस्य केवलं सकारस्यैव लोपः भवति, अन्यवर्णस्य न ।\n\nयथा - \n\n1. पितृ-शब्दस्य पञ्चम्यैकवचनस्य रूपम् -\n\nपितृ + ङस् [पञ्चम्यैकवचनस्य प्रत्ययः]\n→ पितुर् + स् [<<ऋत उत्>> [[6।1।111]] इत्यनेन  पितृ-इत्यस्य ऋकारस्य तथा ङस्-इत्यस्य अकारस्य पूर्वपरयोः एकः उकारादेशः भवति । सः च <<उरण् रपरः>> [[1।1।51]] इति रपरः प्रवर्तते]\n→ पितुर् [<<रात्सस्य>> [8।2।24]] इत्यनेन रेफात् परस्य सकारस्य लोपः]\n→ पितुः <<खरवसानयोर्विसर्जनीयः>> [[8।3।15]] इति विसर्गः]\n\n2. 'ऊर्ज्' धातोः क्विप्-प्रत्यये कृते 'ऊर्ज्' इति प्रातिपदिकं सिद्ध्यति । अस्य प्रथमैकवचनस्य रूपसिद्धौ -\nऊर्ज् + सुँ\n→ ऊर्ज्  [<<हल्ङ्याब्भ्यो दीर्घात् सुतिस्यपृक्तं हल्>>  [[6।1।68]] इति सुँ-प्रत्ययस्य लोपः ]\n→ ऊर्ग् [<<चोः कुः>> [[8|2|30]] इत्यनेन जकारस्य गकारः]\n→  ऊर्क् / ऊर्ग् [<<वाऽवसाने>> [[8|4|56]] इति विकल्पेन चर्त्वम्]\n\nअत्र सुँ-प्रत्ययस्य लोपे कृते पदान्ते विद्यमानस्य जकारस्य <<संयोगान्तस्य लोपः>> [[8।2।23]] इत्यनेन लोपः न भवति, यतः <<रात्सस्य>> [[8।2।24]] इत्यनेन रेफात् परस्य केवलं सकारस्यैव लोपः भवतुमर्हति, नान्यस्य । ",
    "sk": " रेफात्संयोगान्तस्य सस्यैव लोपो नान्यस्य । रेफस्य विसर्गः । क्रोष्टुः । आमि परत्वात्तृज्वद्भावे प्राप्ते ।<!नुमचिरतृज्वद्भावेभ्यो नुट् पूर्वविप्रतिषेधेन !> (वार्तिकम्) ॥ क्रोष्टूनाम् । क्रोष्टरि । क्रोष्ट्रोः । पक्षे हलादौ च शम्भुवत् ॥ इत्युदन्ताः ॥\t हूहूः । हूह्वौ । हूह्वः । हूहूम् । हूह्वौ । हूहूनित्यादि । अतिचमूशब्दे तु नदीकार्यं विशेषः । हे अतिचमु । अतिचम्वै । अतिचम्वाः । अतिचम्वाः । अतिचमूनाम् । अतिचम्वाम् । खलपूः ॥ ",
    "lsk": "रेफात्संयोगान्तस्य सस्यैव लोपो नान्यस्य। रस्य विसर्गः। क्रोष्टुः क्रोष्टुः । क्रोष्ट्रोः क्रोष्ट्रोः। <<नुमचिरतृज्वद्भावेभ्यो नुट् पूर्वविप्रतिषेधेन>> (वार्त्तिकम्) । क्रोष्टूनाम्। क्रोष्टरि। पक्षे हलादौ च शम्भुवत्॥ हूहूः। हूह्वौ। हूह्वः। हूहूम् इत्यादि॥ अतिचमूशब्दे तु नदीकार्य्यं विशेषः। हे अतिचमु। अतिचम्वै। अतिचम्वाः। अतिचमूनाम्॥ खलपूः॥",
    "balamanorama": "<<रात् सस्य>> - क्रोष्टुर् स् इति स्थिते-रात्सस्य । 'संयोगान्तस्य लोप' इत्येव सिद्धे नियमार्थमिदमित्याह — सस्यैवेति । तेन ऊर्गित्यादौ न संयोगान्तलोपः । रेफस्य विसर्ग इति ।खरवसानयो॑रिति विसर्ग इत्यर्थः । परत्वादिति । परत्वान्नुटं बाधित्वा तृज्वत्त्वे कृते ततो नुटिनामी॑ति दीर्घे णत्वे कृते क्रोष्टृणामिति स्यादित्यर्थः । नच नुट् नित्य इति वाच्यं, तृज्वत्त्वे कृते संनिपातपरिभाषया नुटो दुर्लभत्वात् ।नुमचिरेति ।अचिरे॑त्यनुकरणम् । 'अचि र' इति विहितो रेफो विवक्षितः । प्रकृतिवदनुकरणं भवतीति त्वनित्यम् । ततश्चअचि-रे॑त्यस्य समासप्रवेशेऽपि न लुक् । क्रोष्टनामिति । तृज्वत्त्वं बाधित्वा नुटि कृतेनामी॑ति दीर्घे रूपम् । क्रोष्टरीति । तृज्वत्त्वे क्रोष्टु-इ इति स्थितेऋतो ङी॑ति गुणे रपरत्वे रूपम् । क्रोष्ट्रोरिति । तृज्वत्त्वे ऋकारस्य यण् रेफः । पक्षे इति । तृतीयादिष्वजादिषु तृज्वत्त्वाऽभावपक्षे इत्यर्थः । ननुतृज्वत्क्रोष्टुः,॒॑स्त्रियां च॑,विभाषा तृतीयादिष्वची॑ति त्रिसूत्री व्यर्था । सृगालवाचिनोःक्रोष्टृक्रोष्टु शब्दयोः स्वतन्त्रयोः सत्त्वादिति चेत्, शृणु-॒सर्वनामस्थाने स्त्रियां च ऋदन्तस्यैव क्रोष्टृशब्दस्य प्रयोगः । तृतीयादिष्वजादिषु तूभयस्य, शसि हलादिषु च उदन्तस्यैवे॑ति नियमार्था त्रिसूत्रीति । इति उदन्ताः । अथ ऊदन्ताः । हूहूरिति । गन्धर्वविशेषवाच्यव्युत्पन्नं प्रातिपदिकमेतत् । हूह्वा हूह्व इत्यादि । दीर्घाज्जसि चे॑ति पूर्वसवर्णदीर्घनिषेधः ।इको यणची॑ति यणि रूपम् । हे हूहूः । हूहूम् हूह्वौ हूहून् हूह्वा । हूह्वे । हूह्वः । हूह्वोः । हूह्वाम् । हूह्वि । अतिचमूशब्दे त्विति । चमूमतिक्रान्तोऽतिचमूः ।अत्यादयः क्रान्ताद्यर्थे॑ इति समासः । स्त्रीप्रत्ययान्तत्वाऽभावाद्गोस्त्रियो॑रिति ह्यस्वो न भवति । नदीकार्यमिति ।प्रथमलिङ्गग्रहणं चे॑ति वचनादिति भावः । खलपूरिति । खलं पुनातीति क्विप् । खलपू-औ, खलपू-अस् इति स्थितेअचि श्नुधात्वि॑त्युवङि प्राप्ते ।",
    "tattvabodhini": "<<रात् सस्य>> - रात्सस्य ।संयोगान्तस्य लोपः॑इत्यनेनैव सिद्धे नियमार्थमिदमित्याह — सस्यैवेति । नान्यस्येति ।उर्क् परिमार्ट्इत्यादौ रेफात्संयोगान्तस्य लोपो नेत्यर्थः ।रादेव सस्ये॑ति विपरीतनियमोऽत्र न भवति, उरप्रभृतिषु कृतसंयोगान्तलोपस्यपुमा॑नित्यस्य दर्शनात् । परत्वादिति । न च नुट् नित्यैति वाच्यम्, तृज्वद्भावे कृते संनिपातपरिभाषया नुटो दुर्लभत्वादिति भावः । नुमन्विरतृज्वद्भावेभ्यो नुट् पूर्वविप्रतिषेधेन । नुमचिरेति.॒वारीणा तिसृणां॑क्रोष्टुना॑मिति क्रमेणोदाहरणानि । ननु रेण स्वविषये प्राप्तं सर्वं बाध्यं, बाध्यसामान्यचिन्ताश्रयणात्त एवगुणदीर्घोत्वानामपवाद॑इति वक्ष्यति । तथा चाऽविशेषान्नुडप्यनेन बाध्यत इति कथमिह विप्रतिषेधः, उत्सर्गापवादयोस्तदयोगादिति चेत्; अत्राहुः — अतएव तदंशे विप्रतिषेधं दूषयित्वान तिसृचतसृ॑इतिज्ञापकान्नुडिति भाष्यकृतोक्तम् । एवंचनुम्तृज्वद्भावाभ्या॑मित्येव सुवचमिति । इत्युदन्ताः । हु हु रिति । गन्धर्वविशेषवाचकमव्युत्पन्नं प्रातिपदिकमिदम् । हूह्वविति ।दीर्घज्जसि चे॑ ति पूर्वसवर्णदीर्घनिषेधे सतिइक॑इति यण् । अतिचमूशब्दे त्विति ।पर्थमलिङ्गग्रहणं चे॑त्युक्तेः । तथा चएवमतिचम्वादय॑इति प्राचोक्तं नादर्तव्यमिति भावः । खलूपूरिति । खलं पुनातीति । पूञः क्विप् ।",
    "padamanjari": "",
    "kashika": "संयोगान्तपदस्य यो रेफः तस्मादुत्तरस्य अन्तस्य सकारस्य लोपो भवति। गोभिरक्षाः। प्रत्यञ्चमत्साः। क्षरतेः त्सरतेश्च लुङि सिचः छान्दसत्वादीडभावः बहुलं छन्दसि [[7|3|97]] इति वचनात्। दीर्घे सति रूपम् एतत्। मातुः, पितुः इति ऋत उत् [[6|1|111]] इति उत्त्वे कृते रपरत्वे च सति रात् सस्य इति सलोपः। सिद्धे सत्यारम्भो नियमार्थः, रात् सस्य एव लोपो भवति, न अन्यस्य इति। ऊर्जेः क्विप् ऊर्क्। मृजेः लङि अमार्ट्।",
    "kashika_nyaas": "   `संयोगान्तस्य पदस्य` इत्यादि। अत्र संयोगान्तं पदं रेफस्य विशेषणम्, रेफोऽपि सकारस्य। संयोगान्तस्य पदस्य योऽवयवो रेफस्तस्मादुत्तरो यः सकारस्तस्यालोऽन्त्यस्य लोपो भवति। `अक्षाः, अत्साः` इति। `क्षर सञ्चलने` (धातुपाठः-851), `त्सर च्छद्मगतौ` (धातुपाठः-554), लङ्, `अतो ल्रान्तस्य`  [[7|2|2]]  इति वृद्धिः, तिपो हल्ङ्यादिलोपः  [[6|1|66]] , सिचः सकारस्याप्यनेन, अडागमः, रेफस्य विसर्जनीयः  [[8|3|15]] । ननु चैतत्? पूर्वेणैव सिद्धम्, तत्किमर्थमिदमारभ्यते? इत्याह -`सिद्धे` इत्यादि। `रात्? सस्यैव` इति नियमस्य स्वरूपं दर्शयति। रादेव सस्य -इत्येष तु विपरीतनियमोऽत्र नाशङ्कनीयः, उरः प्रभृतिषु  [[5|4|151]]  पुमानिति कृतसंयोगान्तलोपस्य [`कृतसंयोगान्तस्य लोपस्य` -इति प्रांउ।पाठः] पुम्स्शब्दस्य पाठात्। न हि विपरीतनियमे तस्य संयोगान्तलोप उपपद्यते। `ऊर्क्` इति। `ऊर्ज बलप्राणनयोः` [उर्ज -प्रांउपाठः] (दा।पा।1549), `भ्राजभ्रास`  [[3|2|177]]  इत्यादिना क्विप्। अत्र नियमाज्जकारस्य लोपो न भवति, तस्मिन्नसति `चोः कुः`  [[8|2|30]]  इति कुत्वम् -जकारस्य गकारः, `वावसाने`  [[8|4|55]]  इति चर्त्वम् -ककारः। `न्यमार्ट्`माटै -काशिका, पदमञ्जरी च] इति। `मृजू शुद्धौ` (धातुपाठः-1066), अदादित्वाच्छपो लुक्, तिपो हल्ङ्यादिलोपः  [[6|1|66]]  `मृजेर्वृद्धिः`  [[7|2|114]] , `व्रश्च`  [[8|2|36]]  इत्यादिना षत्वम्, तस्य जश्त्वम् -डकारः, तस्यापि चर्त्वम्-टकारः॥",
    "sae": "For a संयोग occurring at end of a पद which contains रेफ as the first letter, the last letter is deleted only if it is a सकार and not otherwise.\n",
    "mahabhashyam": "",
    "pradeep": "",
    "video": "",
    "lsk_chapter": "5"
}