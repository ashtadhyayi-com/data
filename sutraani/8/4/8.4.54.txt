{
    "i": "84054",
    "an": "झलाम्$84053",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "अभ्यासे झलाम्  जश् चर् च ",
    "sa": "अभ्यासे विद्यमानस्य झल्-वर्णस्य यथायोग्यम्  जश् वर्णादेशः चर्-वर्णादेशः वा भवति । ",
    "sd": "द्वित्वप्रकरणे द्वित्वे कृते द्वयोः  यः प्रथमः तस्य <<पूर्वोभ्यासः>> [[6।1।4]] इत्यनेन  'अभ्यास' संज्ञा भवति । अस्मिन् अभ्यासे विद्यमान यः झल्-वर्णः तस्य 'यथायोग्यम्' जश् उत चर्-वर्णादेशः भवति । \n\nयथायोग्यम् इत्युक्ते किम्? संवार-नाद-घोष-वर्णानाम् तादृशः एव संवार-नाद-घोष-आदेशः भवति (इत्युक्ते, जश्-वर्णस्य आदेशः भवति), तथा विवार-श्वास-अघोष-वर्णानाम् तादृशः एव विवार-श्वास-अघोष-आदेशः भवति । अतः अत्र सामान्यनियमः वक्तुं शक्यते -\n\n1. वर्गप्रथमस्य वर्गद्वितीयस्य च वर्गप्रथमादेशः भवति । यथा - पठ् --> पपाठ । खाद् --> चखाद ।\n2. वर्गतृतीयस्य वर्गचतुर्थस्य च वर्गतृतीयादेशः भवति । यथा - जप् --> जजाप । धाव् --> दधाव ।\n3. शकारषकारसकाराणाम् तादृशः एव आदेशः भवति यतः एते त्रयः  चर्-प्रत्याहारे समाविश्यन्ते ।  यथा - शस् --> शशास् ।\n4. हकारस्य विषये अस्य सूत्रस्य प्रसक्तिः नास्ति यतः हकारस्य <<कुहोश्चुः>> [[7।4।62]] इत्यनेन झकारादेशः भवति । \n\n",
    "skn": "2182",
    "mskn": "428",
    "sskn": "368",
    "lskn": "397",
    "plskn": "296",
    "lpn": "111",
    "sk": " अभ्यासे झलां चरः स्युर्जशश्च । झशां जशः खयां चरः । तत्रापि प्रकृतिजशां प्रकृतिजशः प्रकृतिचरां प्रकृतिचर इति विवेक आन्तरतम्यात् ॥",
    "lsk": "अभ्यासे झलां चरः स्युर्जशश्च। झशां जशः खयां चर इति विवेकः। बभूव। बभुवतुः। बभूवुः॥",
    "balamanorama": "<<अभ्यासे चर्च्च>> - भ भूव् अ इति स्थिते  —  अभ्यासे चर्च ।झलां जश् झशी॑त्यस्माज्झलामित्यनुवर्तते । चकारेण जश् समुच्चीयते । तदाह — अभ्यासे झलामित्यादिन । झलश्चतुर्विंशतिः । तत्र शषसाः — शरः । तेषामभ्यासे लोपो वक्ष्यते —  'शर्पूर्वाः खय' इति । हकारस्य त्वभ्यासे 'कुहोश्चु' रिति चुत्वं वक्ष्यते । एवं च झल्षु झयो विंशतिरिहाऽभ्यासगताः स्थानिनो लभ्यन्ते । तेषां मध्ये कस्य चरः, कस्य जश इत्याशङ्कायामाह —  झशां जश इति । वर्गाणां तृतीयचतुर्था झशः । तेषां जशः जबगडदा इत्यर्थः । यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । खयां चर इति । वर्गाणां प्रथमद्वितीयाः खयः, तेषां चरः चटकतपा इत्यर्थः । अत्रापि यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । तत्रापीति । तेष्वपि वर्ग्येषु प्रकृत्या = स्वभावेन जशामेव सतां प्कृत्या स्वभावेन जश एव सन्तस्तत्तद्वग्र्या आदेशाः स्युः । एवं प्रकृत्या स्वभावेन चरामेव सतां प्रकृत्या स्वभावेन चर एव सन्तस्तत्तद्वग्र्या आदेशाः स्युरित्यर्थः । पर्जन्यवल्लक्षणप्रवृत्तेरिति भावः । कुत इयं व्यवस्थेत्यत आह —  आन्तरतम्यात् । झशां जशां च घोषसंवारनादप्रयत्नसाम्यम् । खयां चरां च आआसाऽघोषविवारप्रयत्नसाम्यम् । तत्तद्वग्र्याणां तत्तद्वग्र्या आदेशा इत्यत्र तु स्थानसाम्यं नियामकं बोध्यम् । ",
    "tattvabodhini": "",
    "padamanjari": " चिखनिषतीति । खनेः सन्, द्विर्वचनम्, ठ्कुहोश्चःऽ इति चुत्वम्---च्छकारः, तस्य चर्त्वम्---चकारः । टिठकारयिषतीति । ठकारमाचष्ट इति णिच्, टिलोपः, सन्, ठकारस्य टकारः । तिष्ठासतीति । ठ्शूर्पूर्वाः खयःऽ इति थकारस्य शेषः, तस्य चर्त्वं तकारः । प्रकृतिश्चां प्रकृतिचर इति । जश्त्वबाधनार्थं पर्जन्यवल्लक्षणप्रवृत्या प्रकृतिरूपाश्चरः स्थानिनाऽभिन्नरूपा भवन्तीत्यर्थः । एतच्चान्तरतमपरिभाषया लभ्यते । प्रकृतिजशां प्रकृतिजश इति । व्याख्यातम् । डिड।ल् इति । डीङे लिटि द्विर्वचने ठेरनेकाचःऽ इति यण् ॥",
    "kashika": "अभ्यासे वर्तमानानां झलां चरादेशो भवति, चकाराज् जश्च। चिखनिषति। चिच्छित्सति। टिठकारयिषति। तिष्ठासति। पिफकारयिषति। बुभूषति। जिघत्सति। ढुढौकिषते। प्रकृतिचरां प्रकृतिचरो भवन्ति। चिचीषति। टिटीकिषते। तितनिषति। प्रकृतिजशां प्रकृतिजशो भवन्ति। जिजनिषते। बुबुधे। ददौ। डिड्ये।",
    "kashika_nyaas": "   चकारेण चश्ग्रहणमनुवत्र्तते, तेनोत्तरत्र तदनुवृत्तिर्न भवति। `चिखनिषति` ति। खनतेः सन्, द्विर्वचनम्, हलरादिशेषः, `कुहोश्चुः`  [[7|4|62]]  इति चुत्वम्--छकारः, तस्थानेन चकारः। `चित्छित्सति`[`चिच्छित्सति`--का।प्रांउ।पाठो] इति। छिदेः सन्, द्विर्वचनम्, `छे च`  [[6|1|71]]  इति तुक्, चुत्वम्। `ठिठकारयिषति` इति। ठकारमाचष्ट इति `तत्करोति तदाचष्टे` (धा।200, 201) इति णिच्, इष्ठवद्भावाट्टिलोपः, सन्, इट्, गुणः, अयादेशः। `तिष्ठाससि` इति। `शर्पूर्वाः खयः`  [[7|4|61]]  शेषः। `पिफकारयिषति` इचि। `टिठकारयिषतीत्यनेन तुल्यसाधनम्। अयं तु विशेषः--फकारशब्दाण्णिच्। `प्रकृतिचरा प्रकृतिचरो भवन्ति` इति। जश्त्वबाधनार्थम्` पर्जन्यवल्लक्षण (व्या।प।83) प्रवृत्त्या प्रकृतिरूपाश्चरः प्रकृतिचरः स्थानिनाऽभिन्नरूपा इत्यर्थः। `चिचीषति` इति। `अज्झनगमां सनि`  [[6|4|16]]  इति दीर्घः। `तितीर्षति`[न स्तः--काशिकायाम्] इति। `ऋत इद्धातोः`  [[7|1|100]]  इतीत्त्वं रपरत्वं च, `हलि च`  [[8|2|77]]  इति दीर्घः। `जिझकारयिषति` [न स्तः--काशिकायाम्] इति। टिठकारयिधतीत्यनेन तुल्यसाधनम्। अत्र झकारशब्दाण्णिजि विशेषः। `जिघत्सति` इति। अदेः सन्, `लुङसनोर्घस्लृ`  [[2|4|37]]  इति धस्लादेशः पूर्ववदभ्यासस्य चुत्वम्--झकारः, तस्य जश्त्वम्--जकारः, `सः स्यार्धधातुके`  [[7|4|49]]  इति सकारस्य तकारः। `डुढौकिषते` इति। ढौकतेः सन्। `प्रकृतिजशां प्रकृतिजशो भवन्ति` इति। चर्वाधनार्थं पूर्ववत्? प्रकृत्या स्थानिनाऽभिन्नरूपा जशः प्रकृतिजशः। `जिजनिषते` इति। `पूर्ववत्? सनः`  [[1|3|62]]  इत्यात्मनेपदम्। `बुबुधे` इति। अनुदात्तेत्त्वादात्मनेपदम्, `लिटस्तझयोरेशिरेच्`  [[3|4|81]]  इत्येश्। `ददौ` इति। `आत औ णलः`  [[7|1|34]]  इत्यौत्त्वम्। `डिडए इति। `डीङ्? विहायसा गतौ` (धातुपाठः-968), पूर्ववदेशादेशः, स्थानिवद्भावड्डीत्यस्य द्विर्वचनम्॥",
    "sae": "A झल् letter present in an  अभ्यास is converted either to a  जश् letter or a चर् letter as appropriate.",
    "mahabhashyam": " अभ्यासे चर्च प्रकृतिचरां प्रकृतिचरो भवन्ति। चिचीषति। प्रकृतिजशां प्रकृतिजशश्च भवन्ति। जिजनिषति। बुबुधे। ददौ।। (अभ्यासे चर्च)।। ",
    "pradeep": "",
    "video": ""
}