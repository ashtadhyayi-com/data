{
    "i": "72107",
    "an": "सौ$72106##विभक्तौ$72084",
    "ad": "अङ्गस्य$6$4$1",
    "ss": "अदसः सौ औ सुलोपः च",
    "sa": "अदस्-शब्दस्य सुँ-प्रत्यये परे 'औ' आदेशः भवति, अदस्-शब्दात् परस्य 'सुँ' प्रत्ययस्य च लोपः भवति ।",
    "sd": "प्रथमैकवचनस्य सुँ-प्रत्ययस्य उपस्थितौ अदस्-सर्वनामशब्दस्य अन्तिमसकारस्य 'औ' आदेशः भवति, तथा, सुँ-प्रत्ययस्य लोपः अपि भवति । यथा -\n\nअदस् + सुँ\n→ अद औ [<<अदस औ सुलोपश्च>> [[7।2।107]] इति सकारस्य औकारः, सुलोपश्च]\n→ अदौ [<<प्रथमयोः पूर्वसवर्णः>> [[6।1।102]] इत्यनेन पूर्वसवर्णदीर्घे प्राप्ते; <<नादिचि>> [[6।1।103]] इति निषेधः । अतः <<वृद्धिरेचि>> [[6।1।88]] इति वृद्धि-एकादेशः]\n→ असौ [यद्यपि सुँ-प्रत्ययस्य लोपः कृतः अस्ति, तथापि <<प्रत्ययलोपे प्रत्ययलक्षणम्>> [[1।1।62]] इत्यनेन सुँ-प्रत्ययविशिष्टम् अङ्गकार्यम् भवति एव । अतः  <<तदोः सः सावनन्त्ययोः>> [[7।2।106]] इति दकारस्य सकारः]\n\nअत्र एकं वार्तिकं ज्ञातव्यम् -  <!औत्वप्रतिषेधः साकच्कस्य वा वक्तव्यः सादुत्वं च !> ।\nअस्य वार्तिकस्य अर्थः अयम् - <<अव्ययसर्वनाम्नाम् अकच् प्राक् टेः>> [[5।3।71]] अनेन सूत्रेण सर्वनामशब्दानां विषये अकच्-प्रत्ययः स्वार्थे प्रयुज्यते । अयम् अकच्-प्रत्ययः अङ्गस्य 'टि'संज्ञकात् पूर्वम् आगच्छति, अतः अदस्-शब्दात् अकच्-प्रत्यये कृते 'अदकस्' इति प्रातिपदिकं सिद्ध्यति । अस्य प्रातिपदिकस्य प्रथमैकवचनस्य सुँ-प्रत्यये परे अनेन सूत्रेण निर्दिष्टः औ-आदेशः विकल्पेन भवति । तथा च, यत्र अयम् आदेशः न भवति, तत्र सकारात् परस्य वर्णस्य उत्वम् अपि भवति । यथा -\n1) औ-आदेशस्य उपस्थितौ -\nअदकस् + सुँ\n→ अदक औ [<<अदस औ सुलोपश्च>> [[7।2।107]] इति सकारस्य औकारः, सुलोपश्च]\n→ अदकौ [<<वृद्धिरेचि>> [[6।1।88]] इति वृद्धि-एकादेशः]\n→ असकौ [  <<तदोः सः सावनन्त्ययोः>> [[7।2।106]] इति दकारस्य सकारः]\n2) औ-आदेशस्य अभावे -\nअदकस् + स् \nअदक अ + स्  [<<त्यदादीनामः>> [[7।2।102]] इति सकारस्य अकारः]\n→ अदक + स् [<<अतो गुणे>> [[6।1।97]] इति पररूपः अकारः]\n→ असक + स् [<<तदोः सः सावनन्त्ययोः>> [[7।2।106]] इति दकारस्य सकारः]\n→ असुक  + स्  [<!औत्वप्रतिषेधः साकच्कस्य वा वक्तव्यः सादुत्वं च !>  अनेन वार्तिकेन औ-आदेशस्य अभावे सकारात् परस्य अकारस्य  उकारः] \n→ असुकः [विसर्गनिर्माणम्]\n          \n",
    "skn": "437",
    "mskn": "383",
    "sskn": "327",
    "lskn": "354",
    "plskn": "0",
    "lpn": "327",
    "sk": " अदस औकारोन्तादेशः स्यात्सौ परे सुलोपश्च । तदोः सः सौ <{381}> इति दस्य सः । असौ ॥<!औत्वप्रतिषेधः साकच्कस्य वा वक्तव्यः सादुत्वं च !> (वार्तिकम्) ॥ प्रतिषेधसंनियोगशिष्टमुत्वं तदभावे न प्रवर्तते । असकौ । असुकः । त्यदाद्यत्वं । पररूपत्वम् । वृद्धिः । अदसोऽसेः <{419}> इति मत्वोत्वे । अमू । जसः शी <{214}> । आद् गुणः <{69}> ॥",
    "lsk": "अदस औकारोऽन्तादेशः स्यात्सौ परे सुलोपश्च। तदोरिति सः। असौ। त्यदाद्यत्वम्। वृद्धिः॥",
    "balamanorama": "<<अदस औ सुलोपश्च>> - अदस्शब्दात्सौ त्यदाद्यत्वे प्राप्ते-अदस औ ।अदस इति षष्ठी । 'औ' इत्यविभक्तिकनिर्देशः । 'तदोः सः सौ' इत्यतःसा वित्यनुवर्तते । तदाह — अदस इति । 'अन्तादेश' इत्यलोन्त्यपरिभाषालभ्यम् । सकारस्य औत्त्वे कृते हलः परत्वाऽभावाद्धल्ङ्यादिलोपेऽप्राप्ते सुलोपविधिः । दस्य स इति । मुत्वापवाद इति भावः । असौ इति । अदस्स् इति स्थिते सकारस्य औत्त्वे, सुलोपे, दस्य सत्वे च रूपम् ।अतअव्ययसर्वनाम्ना मित्यकचि अदकस्शब्दात्सो विशेषमाह — औत्वप्रतिषेध इति ।अदस औ सुलोपश्चे॑त्यत्र अदस्शब्देन तन्मध्यपतितन्यायेन अदकस्शब्दस्यापि ग्रहणादौत्त्वे प्राप्ते विकल्पेन तत्प्रतिषेदो वक्तव्यः । 'तदोः सः सौ' इति दकारस्य सकारे कृते तस्मात्सकारात्परस्य अकारस्य उकारश्च वा वक्तव्य इत्यर्थः । ततश्च अदकस्स् इति स्थिते, औत्वाऽभावे, दसय् सत्वे सति, सकारातपरस्य अकारस्य उत्वे सति, त्यदाद्यत्वे, पररूपे, रुत्वे, विसर्गे असुक इति रूपम् । औत्वप्रतिषेधाभावपक्षे अदकस्स् इति स्थिते, सकारस्य औत्वे, सुलोपे, दस्य सत्वे, असकौ इति रूपं वक्ष्यति । तत्र औत्वप्रतिषेधाऽभावपक्षे औत्वे कृते सकारादकारस्य उत्वविकल्पः कुतो न स्यादित्यत आह — प्रतिषेधेति ।सन्नियोगशिष्टानां सह वा प्रवृत्तिः सह वा निवृत्तिः॑ इति न्यायादिति भावः । 'अमुकः' 'अमुकशर्मा' इत्यादि त्वसाध्वेवेत्याहुः । केचित्तु अदस्शब्दपर्यायोऽमुकशब्दोऽव्युत्पन्न इत्याहुः । अदस् औ इति स्थिते प्रक्रियां दर्शयति — त्यदाद्यत्वमिति । पररूपमपि बोध्यम् । मत्वोत्वे इति । 'अदौ' इत्यत्र दात्परस्य औकारस्य दीर्घ ऊकारः, दस्य मत्वं चेत्यर्थः । जसि त्यदाद्यत्वं पररूपं च सिद्धवत्कृत्य आह — जसःशीति । आद्गुणे अदे इति स्थितम् । ",
    "tattvabodhini": "<<अदस औ सुलोपश्च>> - अदस औ सुलोपश्च ।अदस इति षष्ठी ।तदोः सः सौ इत्यतः सावित्यनुवर्तते, तदाह — औकारोऽन्तादेशः स्यात्सौ पर इति । नन्वदस इति पञ्चम्येवाऽस्तु ततः परस्य सोरेवौकारो विधीयतां, त्यदाद्यत्वेन असाविति रूपं सिध्यति किं सुलोपविधानेन । न च स्वरे भेदः, उदात्तेन सहेकादेश औकारस्योदात्तत्वात् । मैवम् ।असकौ स्त्री॑त्यत्र टापिपत्र्ययस्था॑दितीत्त्वपर्सङ्गात् । असुक इति । औत्वाऽभावे त्यदाद्यत्वे सादुत्वम् । स्त्रियां तुअसुकौ॒॑असुका॑इति ।अमुकी॒॑असुकी॑ति च प्रयोगऽसाधुरेव । एवममुकशर्मेत्यादिरपि ।अदकःशर्मे॑त्यादेरेव न्याय्यत्वात् ।",
    "padamanjari": "  असुक इति । अदकस् सु इति स्थिते औत्वप्रतिषेधात्यदाद्यत्वं दकारस्य सत्वं सकारादुतरस्य चाकचोऽकारस्य उत्वम् ।  उतरपदभूतानामित्यादि । समासाद्या विभक्तिरुत्पद्यते, तदपेक्षत्वादादेशो बहिङ्गः, ततश्चान्तरङ्गत्वादेकादेशे कृते तस्यादिवद्भावादादेशेषु क्रियमाणेषु परमयम्, परमहमित्याद्यनिष्टप्रसङ्गः । तस्मादकृतसन्धिकार्याणामेवामी आदेशा वक्तव्याः । एतच्च नेन्द्रस्य परस्य इत्यत्र ज्ञापयिष्यते ।  अदसः सोर्भवेदित्यादि । अदस औ इत्येतावदेव सूत्रमस्तु, सौ इत्येव अदसः इति पञ्चमी, तया पूर्वसूत्रे कृतार्थायाः सप्तम्याः षष्ठ।लं प्रकल्पितायाम् अदस उतरस्य सोरौकारो भवतीत्यर्थः, तत्र त्यदाद्यत्वे कृते असाविति सिद्धे किं सुलोपो विधीयते । ह्रस्वाल्लुप्येत सम्बुद्धिः । यदि सोरौकारो विधीयते, तदा हि असावित्यत्र त्यदाद्यत्वे ह्रस्वात्परस्याः सम्बुद्धेरौकारस्य लोपः स्यात्, न हलः नैष दोषः, हलः सलोपे विधीयते  ए। यद्येवम्, तत्र हल्ग्रहणं कर्तव्यम् नेत्याह - प्रकृतं हि तत् । हल्ङ्याब्भ्यो दीर्घात् इत्यत्र । ननु चेदं प्रथमानिर्दिष्टम्, षष्ठआआ प्रकल्पयिष्यति तस्मादित्युतरस्य इति । पूर्वसूत्रवद्वा प्रथमाया तएव यथाकथञ्चिन्निर्वाहो भविष्यति । आप एत्वं भवेतस्मिन् । इह तर्हि स्त्रियां सम्बुद्धौ असा - औ आङ् चापिः सम्बुद्धौ च थैत्येवं प्राप्नोति, प्रकृते रेव त्वौत्वे टापोऽभावादेत्वाभावः, न, झलीत्युवर्तनात् नैष दोषः, बहुवचने झल्येत् इत्यतो झलीति तत्रानुवर्तते - झलादौ सम्बुद्धाविति, औत्वे कृते अझलादित्वान्न भविष्यति । प्रत्ययस्थाच्च कादित्वमिति । इह तर्हि स्त्रियामकचि असका - औ इति स्थिते प्रत्ययस्थात्कात्पूर्वस्य इतीत्वं प्राप्नोति, प्रकृतेरेव त्वौकारे टापोऽभावादित्वाभावः । शीभावश्च प्रसज्यते । इह च स्त्रियाम् असा - औ इति स्थिते औह आपः इति शीभावः प्राप्नोति, औत्वविधानं तु पुंसि चरितार्थम् पाक्षिक एष दोषः, यदा औङ् आपः इति पूर्वाचार्यनिर्देशस्तदा नास्ति, इतरयोरस्तु पक्षयोरस्ति ॥",
    "kashika": "अदसः सौ परतः सकारस्य औकारादेशो भवति सोश्च लोपो भवति। असौ। औत्वप्रतिषेधः साकच्काद् वा वक्तव्यः सादुत्वं च। यदा च औत्वप्रतिषेधः तदा सकारादुत्तरस्य उत्वं भवति। असुकः। असुकौ। उत्तरपदभूतानां त्यदादीनाम् अकृतसन्धीनाम् आदेशा वक्तव्याः। परमाहम्। परमायम्। परमानेन। अदसः सोर्भवेदौत्वं किं सुलोपो विधीयते। ह्रस्वाल् लुप्येत सम्बुद्धिर् न हलः प्रकृतं हि तत्। आप एत्वं भवेत् तस्मिन् न झलीत्यनुवर्तनात्। प्रत्ययस्थाच्च कादित्वं शीभावश्च प्रसज्यते।",
    "kashika_nyaas": "   `सौ` इत्येव। त्यदाद्यत्वापवादोऽदस औत्वं विधीयते। `असौ` इति। पूर्वसूत्रेण दकारस्य सकारः, `वृद्धिरेचि`  [[6|1|85]]  इति वृद्धिः। `यदा च` इत्यादि। `सादुत्वञ्च` इति। चकारः सन्नियोगार्थः। तेन यस्मिन्? पक्षे औत्वप्रतिषेधः, तस्मिन्नेव पक्षे सादुत्तरस्याकारस्योत्त्वं विधीयते। `उत्तरपदमभूतानाम्` इत्यादि। इह परमाहम्, परमानेनेति `त्वाहौ सौ`  [[7|2|94]] , `इदोऽय्? पुंसि`  [[7|2|111]] , `अनाप्यकः`  [[7|2|112]]  इति समासाद्? या विभक्तिः, तस्यामेत आदेशः भवन्तो बहिरङ्गा भवन्ति; प्रागेव तु विभक्त्युत्पत्तेः। अकः सवर्णे दीर्घत्वं प्राप्नुवदन्तरङ्गम्, तस्मात्? पूर्वं तदेव स्यात्, पश्चादादेशाः स्युः; ततश्च परमहम्, परमयम्, परमनेनेत्यनिष्टानि रूपाणि रूपणि स्युः। तस्मादुत्तपदभूतानामकृतसवरसन्धीनां त्यदीदीनामादेशा वक्तव्याः=व्याख्येया इत्यर्थः। आचार्यप्रवृत्तिज्र्ञापयति - पूर्वोत्तरयोः पदयोस्तावत्? कार्यं प्रथमं भवति, पश्चादेकादेश ति। यदयं `नेन्द्रस्य परस्य`  [[7|3|22]]  इति प्रतिषेधं शास्ति। कथं कृत्वा ज्ञापकम्? इन्द्रे द्वावचौ, तत्रैकः - `यस्येति च`  [[6|4|148]]  इति लोपेनापह्नियते, अपरः - एकादेशेनेत्यनच्क इन्द्रशब्दः सम्पन्नः, तत्र को वृद्धिप्रसङ्गः! पश्यति त्वाचार्यः - पुर्वोत्तरयोः पदयोस्तावत् कार्यं भवति, पश्चादेकादेश इति; यतः `नेन्द्रस्य परस्य`  [[7|3|22]]  इति वृद्धिप्रतिषेधं शास्ति। तदेतस्माज्ज्ञापकादकृतस्वरसन्धीनामुत्तरपदभूतानां त्यदादीनामादेशा भवन्तीति। `अवसः सोर्भवेदौत्वम्` इत्यादि। अवधारणमत्र द्रष्टव्यम्। अदःशब्दात्? परस्य सोरेवौत्वं भवेत्। भवतु, मा वा भूत्। अदश्शब्दस्य त्यदाद्यत्वे कृते `वृद्धिरेचि`  [[6|1|85]]  इति वृद्धौ कृतायामसाविति सिध्यत्येव, तत्? किमर्थं सुलोपे विधीयते? निरर्थकतवान्नैवं सोर्लोपो विधेयः, औत्वमेव विधेयम्। अत्र दोषमाह - `ह्यस्वाल्लुप्येत सम्बुद्धिः` इति। हेऽसावित्यत्र `एङ ह्यस्वात्? सम्बुद्धेः`  [[6|1|67]]  इति सोर्लोपः प्रसज्येत, ततश्च सम्बुद्धौ हेऽसाविति न सिध्येत्? `न हलः प्रकृतं हि तत्` इति। नायं देषः; हलः सम्बुद्धेर्लोप औत्वे कृतेऽण्? भवति, न हलिति, तत्कुतो लोपप्रसङ्गस्तत्र! तर्हि हल्ग्रहणं कत्र्तव्यम्? न कत्र्तव्यम्; यस्मात्? प्रकृतं तत्। `हल्ङ्याब्भ्यः सुतिस्यपृक्तं हल्`  [[6|1|66]]  इत्यतो हल्ग्रहणं प्रकृतमेव। यद्यपि तत्र प्रथमानिर्दिष्टम्, षष्ठीनिर्देशेन चेहार्थः, तथापि `एङ्? ह्यस्वात्`  [[6|1|67]]  इति पञ्चमी हलित्यस्याः प्रथमायाः षष्ठीत्वं प्रकलप्यिष्यति; `तस्मादित्युत्तरस्य`  [[1|1|66]]  इति वचनात्। अथं तर्हि दोषः - `आप एत्वं भवेत्? तस्मिन्` इत्यादि। तस्मिन्नोकारे परतस्त्यदाद्यत्वे कृते स्त्रियां टापि - हे असौ ब्राआहृणीत्यतर `सम्बुद्धौ च`  [[7|3|106]]  इत्येत्वं स्यात्, यथा हि हे खट्वे इत्यत्र? `न ज्ञलीत्यनुवत्र्तनात्` इति। नायं दोषः; `सम्बुद्धो च`  [[7|3|106]]  इत्यत्र `बहुवचने झल्येत्`  [[7|3|103]]  इत्यनुवत्र्तते, तेन झलादौ सम्बुद्धावेत्येन भवितव्यम्। च चौकारे कृते झलादिः सम्बुद्धिर्भवति, किं तर्हि? अजादिः। `प्रत्ययस्थाच्च कादित्त्वं शीभावश्च प्रसज्यते` [`प्रसज्येत` - प्रा। मुद्रितः पाठः] इति। पूर्वकश्चकारः तह्र्रर्थे, इतरः समुच्चये। अयं तर्हि दोषः - असकौ ब्राआहृणीत्यत्राज्ञाताद्यर्थविवक्षायामकचि कृते टापि च `प्रत्ययस्थात्? कात्`  [[7|3|44]]  इत्यादिना कात्? पूर्वस्येत्वं प्राप्नोति? असौ ब्राआहृणी इत्यत्र `औङ आपः`  [[7|1|18]]  इत्यनेन शीभावोऽदसस्त्ववयव ओकारे कृते टाबेव नास्तीति नैतद्दोषद्वयं सम्भवति। शीभावदोषश्च पाक्षिको वेदितव्यः, यस्मिन्? पक्षे सामान्यग्रहणार्थो ङकारः प्रत्ययस्यासज्यते। यदा तु पूर्वसूत्रनिर्देशस्तदा द्विवचनयोरेव शीभावः; तयोरेव पूर्वाचार्यैर्ङित्वस्य कृतत्वात्। अन्यस्य प्राप्तिरेव नास्ति; आङित्त्वात्॥",
    "sae": "The word अदस् gets an 'औ' आदेशः when followed by the सुँ-प्रत्यय, and the सुँ-प्रत्यय is removed. ",
    "mahabhashyam": " अदस औ सुलोपश्च अदसः(1) सोर्भवेदौत्वं किं सुलोपो विधीयते ? ॥ अदस एव सोर्भवेदौत्वं, किमर्थं सुलोपो विधीयते ? ॥ ह्रस्वाल्लुप्येत(1) संबुद्धिः ॥ इह हे असा विति एङ्ह्रस्वात्संबुद्धेरिति लोपः प्रसज्येत ॥ न हलः(1) ॥ हलो लोपः संबुद्धिलोपः ॥ तद्धल्ग्रहणं कर्तव्यम् ॥ न कर्तव्यम् ? ॥ प्रकृतं(1) हि तत् ॥ प्रकृतं हल्ग्रहणम् ॥ क्व प्रकृतम् ? ॥ हल्ङ्याब्भ्यो दीर्घात्सुतिस्यपृक्तं हलिति ॥ तद्वै प्रथमानिर्दिष्टं षष्ठीनिर्दिष्टेन चेहार्थः ॥ ह्रस्वादित्येषा पञ्ञ्चमी हलिति प्रथमायाः षष्ठीं प्रकल्पयिष्यति - तस्मादित्युत्तरस्येति ॥ आप एत्वं(1) भवेत्तस्मिन् ॥ इह हे असौ ब्राह्मणि ! । आङि चापः  -  संबुद्धौ चेत्येत्वं प्रसज्येत ॥ न झलीत्यनुवर्त्तनात् ॥ (नैष दोषः(2)) । झलीति तत्रानुवर्त्तते ॥क्व प्रकृतम् ? ॥ सुपि च बहुवचने झल्येदिति । ॥ प्रत्ययस्थाच्च(1) कादित्त्वम् ॥ इर्ह च असकौ ब्राह्मणीति प्रत्ययस्थात्कात्पूर्वस्येतीत्त्वं प्रसज्येत ॥ नैष दोषः । प्रश्लिष्टनिर्देशोऽयम्  -  आ-आप् - आबिति ॥ इहापि तर्हि न प्राप्नोति - कारिके हारिके(3) इति ॥ ॥ शीभावश्च प्रसज्यते(1) ॥ इह च शीभावः प्राप्नोति - असौ ब्राह्मणी ॥ आप उत्तरस्यौङः शी भवतीति शीभावः प्राप्नोति । तस्मात्सोर्लोपो वक्तव्यः ॥ सावौत्वप्रतिषेधः(3) साकच्काद्वा सादुत्वं च ॥ सावौत्वप्रतिषेधः साकच्काद्वा वक्तव्यः । साच्च परस्य उत्वं वक्तव्यम् । असकौ असुकः । ॥ उत्तरपदभूतानामादेश उपदेशिवद्वचनम् (अनादिष्टार्थम्) ॥ उत्तरपदभूतानांत्यदादीनामादेश उपदेशिवद्भावो वक्तव्यः । परमाहं परमायं परमानेन ॥ किं प्रयोजनम् ? ॥ अनादिष्टार्थम् । अकृते एकादेशे आदेशा यथा स्युरिति । किं पुनः कारणम् - एकादेशस्तावद्भवति न पुनरादेशाः ?, न परत्वादादेशैर्भवितव्यम् ? ॥ बहिरङ्गलक्षणत्वात् ॥ बहिरङ्गा आदेशाः, अन्तरङ्ग एकादेशः - असिद्धं बहिरङ्गमन्तरङ्गे ॥ स तर्ह्युपदेशिवद्भावो वक्तव्यः ? ॥ न वक्तव्यः । आचार्यप्रवृत्तिर्ज्ञापयति - पूर्वपदोत्तरपदयोस्तावत्कार्यं भवति नैकादेश इति, - यदयं नेन्द्रस्य परस्येति प्रतिषेधं शास्ति ॥ कथं कृत्वा ज्ञापकम् ? ॥ इन्द्रे द्वावचौ, तत्रैको यस्येति लोपेनापह्रियतेऽपर एकादेशेन, अनच्क इन्द्रः संवृत्तस्तत्र(4) को वृद्धेः प्रसङ्गः(5) ? । पश्यति त्वाचार्यः-पूर्वपदोत्तरपदयोस्तावत्कार्यं भवति नैकादेशःथ्द्य;ति, - ततो नेन्द्रस्य परस्येति प्रतिषेधं शास्ति ॥ ॥ अदसः(6) सोर्भवेदौत्वं कि सुलोपो विधीयते ? ॥ ह्रस्वाल्लुप्येत संबुद्धिर्न हलः प्रकृतं हि तत् ॥ आप एत्वं भवेत्तस्मिन्न झलीत्यनुवर्तनात् । प्रत्ययस्थाच्च कादित्त्वं शीभावश्च प्रसज्यते ॥ ",
    "pradeep": "",
    "video": ""
}
