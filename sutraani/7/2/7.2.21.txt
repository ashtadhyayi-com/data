{
    "i": "72021",
    "an": "न$72008##इट्$72008##निष्ठायाम्$72014",
    "ad": "अङ्गस्य$6$4$1",
    "ss": "",
    "sa": "",
    "sd": "",
    "sk": " वृह वृहि वृद्धौ । निपातनं प्राग्वत् । परिवृहितः । परिवृंहितोऽन्यः ॥ ",
    "lsk": "",
    "balamanorama": "<<प्रभौ परिवृढः>> - प्रभौ परिबृढः । प्राग्वदिति । तकारढत्वसय् हलोपस्य चेत्यर्थः । ",
    "tattvabodhini": "<<प्रभौ परिवृढः>> - प्रभौ । निपातनमिति । हलोपे प्रयोजनमपि व्रढिमा परिव्रढय्येत्यादिसिदिधरिति प्राग्वदेव बोध्यम् ।",
    "padamanjari": "  पूर्वेण समानमिति । इडभावादेर्निपात्यस्य तुल्यत्वात् । वृहेरिति । वृहि वृद्धौ इति वार्तिककारस्य पक्षः । बृहि वृद्धौ इति भाष्यकारस्य ।  वृहिश्च यदि प्रकृत्यन्तरमस्तीति । ततस्तस्यापि निपातनमित्यर्थः । तदेव प्रयोजनमिति । असिद्धत्वाभावः ।  अथं कथं परिवृढय्येत्यत्र ल्यबादेशः, यावता परिवृढमाचष्टे इति विग्रहे तत एव णिच् कर्तव्यः, समुदायस्य च धातुत्वात् क्त्वाप्रत्ययोऽपि तत थएव कर्तव्यः, ततश्च परेरपि क्त्वान्तेऽन्तर्भावान्नायं समासः, इह च परिव्रढयतीति परिशब्दस्य तिङ्न्तेऽन्तर्भवात् तिङ्डतिङ्ः इति निधातो न स्यात् इत्यत आह - परिवृढमाचष्ट इति विगृह्यएति । णिजुत्पद्यत इति । ण्यन्तं पठितव्यम् । अण्यन्तपाठे तु विगृह्यएति क्त्वाप्रत्ययो न स्यात्, असमानकर्तृकत्वात् । स्ग्रामयतेरेव सोपसर्गादिति । तयदत्र वक्तव्यं तद् भृशादिभ्यो भुव्यच्वेः इत्यत्रैवोक्तम् । निघातो भवतीति । अड्द्विर्वचनयोरप्युपलक्षणमेतत् - पर्यव्रढयत्, परिविव्रढयिषति । परिवृंहितमिति । वृंहेः प्रत्युदाहरणम् । परिवृहितमिति । वृहेः ॥",
    "kashika": "परिवृढ इति निपात्यते प्रभुश्चेद् भवति। परिवृढः कुटुम्बी। पूर्वेण तुल्यम् एतत्। वृंहेर् निपातनम्। वृहिश्च यदि प्रकृतियन्तरमस्ति तस्य अपि तदेव सर्वम्। हलोपनिपातनस्य च तदेव प्रयोजनम्। परिव्रढयति। परिव्रढ्य्य गतः। पारिवृढी कन्या। परिवृढमाचष्टे इति विगृह्य वृढशब्दादेव णिजुत्य्पद्यते। संग्रामयतेरेव सोपसर्गाण् णिजुत्पत्तिरिष्यते न अन्यस्मातिति। तथा सति परिव्रढयतीति तिङ्ङतिङः [[8|2|28]] इति निघातः। परिव्रढय्य इत्यत्र परिशब्दस्य क्त्वाप्रत्ययान्तेन समासे सति ल्यबादेशः सिद्धो भवति। प्रभौ इति किम्? परिवृंहितम्। परिवृहितम्।",
    "kashika_nyaas": "   `पूर्वेण समानम्` इति। निपातनस्येडभावादेस्तुल्यत्वात्। यथैव हि पूर्वस्मिन्? सूत्रे क्तप्रत्यये कृते हकारनकारस्योर्लोप इडभावश्च परस्य ढत्वं निपातितम्, तथेहापि तत्सर्व निपात्यते। `वृंहेर्निपातनम्` इति। `वृहि वृद्धौ` [`बृहि` - धातुपाठः-] (धातुपाठः-736) इत्यस्य। `वृहिश्च यदि प्रकृत्यन्तरमस्ति ततस्तस्यापि` इति। निपातनमेतदिति कृतेन सम्बन्धः। प्रकृत्यन्तरास्तित्वं तु `वृह वृद्धौ`[`बृह` - धातुपाठः-] (धातुपाठः-735) इति कैश्चिदुक्तम्। `तदेव प्रयोजनम्` इति। पूर्वत्रासिद्धत्वनिवृत्तिः। `परिव्रझयति` इति। अत्र ढलोपे सति पूर्ववद्रेफो न स्यात्। `परिव्रढय्य गतः` इति। हलोपनिपातने तु भवन्त्येते दोषाः। `परिव्रढमाचष्टे` इत्यादि। कथं पुनः परिवृढशब्देन विग्रहे कृते णिचो वृ शब्दादेवोत्पततिर्लभ्यते? इत्याह - `संग्रामयतेः` इत्यादि। `प्रातिपदिकाद्धात्वर्थे बहुलमिष्ठवच्च` (धातुपाठः-ग।सू।186) इत्यनेनैव णिचि सिद्धे `संग्रामे` इत्यस्य सोपसर्गस्य गणे यः पाठः स नियमार्थः - संग्रामयतेरेव सोपसर्गाण्णिजुत्पत्तिर्यथा स्यात्, अन्यत्र मा भूदिति। तदेवं संग्रामयतेरेव यस्मात्? सोपसर्गाण्णिजुत्पत्तिरिष्यते, नान्यस्मात्। तस्माद्? यद्यपि `परिवृढमाचष्टे` इति विग्रहः क्रियते, तथापि वृढशब्दाण्णिजुत्पत्तौ सत्यां लकारो भवन्नयं णिज्? यतो विहितस्तदादेरेव भवति प्रत्ययग्रहणपरिभाषया; <<सनाद्यन्ता धातवः>> [[3|1|32]]  इति तदादेरेव धातुसंज्ञाविधानात्। तेन परेस्तिङन्तग्रहणेनाग्रहणात्? ततोऽतङन्तात्? पदात्? परस्य तिङन्तस्य पदस्य परिव्रढयतीत्यत्र <<तिङ्ङतिङः>> [[8|1|28]]  इति निघातस्वरः सिद्धो भवति। यदि पुनः परिवृढशब्दाण्णिजत्पद्यते तदा लकारोऽपि निघातो न स्यात्। किञ्च - यदा वृढशब्दाण्णिजुत्पद्यते न परिवृढशब्दात्, तदा क्त्वाप्रत्ययोऽपि वृढशब्दाण्णिजन्ताद्भवति। तेन परिशब्दस्य क्तान्तेन सम्रथेन शब्दान्तरेण <<कुगतिप्रादयः>> [[2|2|18]]  इति समासे कृते परिव्रढय्येत्यत्र ल्यबादेशः सिद्धो भवति। परिवृढशब्दाण्णिजुत्पत्तौ क्त्वाप्रत्ययोऽपि परिवृढशब्दादेव णिजन्तादुत्पद्यते, ततः समासो न स्यात्; कुगतिप्रादयः समर्थेन शब्दान्तरेण समस्यन्ते, न चात्र परेः परं क्तान्तं शब्दान्तरमस्ति। एकमेव हीदं क्तान्तं परिणा सह शब्दरूपम्; तत्रैव परिशब्दस्यान्तर्भावात्। असति च समासे <<समासेऽनञ्पूर्वे क्त्वो ल्यप्‌>> [[7|1|37]]  इत्यादिना ल्यबादेशो न स्यात्। `परिवृंहितम्` इति। वृंहेः प्रत्युदाहरणम्। `परिवृहितम्` इति। वृहेः॥",
    "sae": "",
    "mahabhashyam": " प्रभौ परिवृढः परिवृढ इति किमर्थं निपात्यते, न परिपूर्वाद्वृहेर्नेड्भवतीत्येवोच्येत । ॥ परिवृढनिपातनं च ॥ (परिवृढ इति निपातनं च) ॥ किम् ? ॥ नकारहकारलोपार्थं परस्य च ढत्वार्थम्, आनिड्वचने हि रभावाऽप्रसिद्धिरलघुत्वात्, नलोपवचनं चेत्येव ॥ परिव्रढीयानिति र ऋतो हलादेर्लघोरिति रभावो न स्यात् । इह च परिव्रढय्य गतइति, ल्यपि लघुपूर्वस्येत्ययादेशो न स्यात् । इह च परिवृढी कन्येति गुरूपोत्तमलक्षणः ष्यङ्प्रसज्येत ॥ ",
    "pradeep": "",
    "video": ""
}
