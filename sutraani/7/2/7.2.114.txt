{
    "i": "72114",
    "an": "",
    "ad": "अङ्गस्य$6$4$1",
    "ss": "मृजेः अङ्गस्य वृद्धिः ",
    "sa": "मृज्-धातोः अङ्गस्य इक्-वर्णस्य वृद्धिः भवति । ",
    "sd": "'मृज्' (शुद्धौ)  इति अदादिगणस्य धातुः । अस्य धातोः अङ्गस्य अनेन सूत्रेण वृद्धि-आदेशः भवति । <<इको गुणवृद्धी>> [[1।1।3]] इत्यनेन अस्मिन् सूत्रे 'इकः' इति पदमुपतिष्ठते, अतः 'मृज्-धातोः अङ्गस्य इकः  वृद्धिः भवति' इति ज्ञायते ।  मृज्-इत्यत्र ऋकारमात्रः इक्-वर्णः अस्ति, अतः अस्य वृद्धि-आदेशं कृत्वा आकारः भवति,  <<उरण् रपरः>> [[1।1।51]]  इत्यनेन च सः रपरः भवति । अतः मृज्-इत्यस्य स्थाने 'मार्ज्' इति जायते । \n\nअयं आदेशः आर्द्धधातुके प्रत्यये परे अपि भवति, सार्वधातुके प्रत्यये परे अपि भवति । परन्तु  कित् / गित् / ङित् प्रत्यये परे तु अनेन सूत्रेण वृद्ध्यौ प्राप्ते <<ग्क्ङिति च>> [[1।1।5]] इत्यनेन वृद्धेः निषेधः भवति ।   उदाहरणानि एतानि - \n    \n\n1. मृज्-धातोः लट्लकारस्य प्रथमैकवचनस्य रूपम् -\nमृज् + लट् [<<वर्तमाने लट्>> [[3।2।123]] इति लट्]\n→ मृज् + तिप् [<<तिप्तस्..>> [[3।4।78]] इति प्रथमपुरुषैकवचनस्य तिप्-प्रत्ययः]\n→ मृज् + शप् + ति [<<कर्तरि शप्>> [[3।1।68]] इति शप्]\n→ मृज् + ति [<<अदिप्रभृतिभ्यः शपः>> [[2।4।72]] इति शपः लुक्]\n→ मार्ज् + ति [<<पुगन्तलघूपधस्य च>> [[7।3।86]] इत्यनेन ऋकारस्य  गुणे प्राप्ते अपवादत्वेन <<मृजेर्वृद्धिः>> [[7।2।114]] इति अङ्गस्य वृद्धिः]\n→ मार्ष् + ति [<<व्रश्चभ्रस्जसृजमृजयजराजभ्राजच्छशां षः>> [[8।2।36]] इति जकारस्य षकारः]\n→  मार्ष् टि [<<ष्टुना ष्टुः>> [[8|4|41]] इति ष्टुत्वम्]\n→ मार्ष्टि\n\n2. मृज्-धातोः तृच्-प्रत्यये परे वैकल्पिकः इडागमः भवति अतः रूपद्वयं जायते -\nअ) इडागमस्य उपस्थितौ प्रक्रिया इयम् -    \nमृज् + तृच्  [<<ण्वुल्तृचौ>> [[3।1।133]] इति तृच् -प्रत्ययः]       \n→ मृज् + इट् + तृ   [<<स्वरतिसूतिसूयतिधूञूदितो वा>> [[7।2।44]] इति वैकल्पिकः इडागमः ]\n→ मार्ज् + इट् + तृ   [<<मृजेर्वृद्धिः>> [[7।2।114]] इति अङ्गस्य वृद्धिः]\n→ मार्जितृ\n\nआ) इडागमस्य अभावे प्रक्रिया इयम् - \nमृज् + तृच्  [<<ण्वुल्तृचौ>> [[3।1।133]] इति तृच् -प्रत्ययः]       \n→ मार्ज् +  तृ   [<<मृजेर्वृद्धिः>> [[7।2।114]] इति अङ्गस्य वृद्धिः]\n→ मार्ष् + तृ [<<व्रश्चभ्रस्जसृजमृजयजराजभ्राजच्छशां षः>> [[8।2।36]] इति जकारस्य षकारः]\n→ मार्ष् + टृ  [<<ष्टुना ष्टुः>> [[8|4|41]] इति ष्टुत्वम्]\n→ मार्ष्टृ \n  \n3. मृज्-धातोः क्त-प्रत्ययान्तरूपे <<यस्य विभाषा>> [[7।2।15]] इत्यनेन इडागमनिषेधः भवति, अतः प्रक्रिया इयम् जायते - \nमृज् + क्त [<<निष्ठा>> [[3।2।102]] इति क्त-प्रत्ययः]\n→ मृज्  + त [<<मृजेर्वृद्धिः>> [[7।2।114]] इत्यनेन मृज्-धातोः वृद्ध्यौ प्राप्ते  <<ग्क्ङिति च>> [[1।1।5]] इत्यनेन तस्य निषेधः । <<यस्य विभाषा>> इत्यनेन इडागम-निषेधः]  \n→ मृष् + त [<<व्रश्चभ्रस्जसृजमृजयजराजभ्राजच्छशां षः>> [[8।2।36]] इति जकारस्य षकारः]\n→ मृष् + ट [<<ष्टुना ष्टुः>> [[8|4|41]] इति ष्टुत्वम्]\n→ मृष्ट                        \n",
    "skn": "2473",
    "mskn": "666",
    "sskn": "555",
    "lskn": "777",
    "plskn": "0",
    "lpn": "601",
    "sk": " मृजेरिको वृद्धिः स्याद्धातुप्रत्यये परे ।<!क्ङित्यजादौ वेष्यते !> (वार्तिकम्) ॥ व्रश्च <{SK294}> इति षः । मार्ष्टि । मृष्टः । मृजन्ति-मार्जन्ति । ममार्ज । ममार्जतुः-ममृजतुः । ममार्जिथ । ममार्ष्ठ । मार्जिता-मार्ष्टा । मृड्ढि । अमाटर्‌ । अमार्जम् । अमार्जीत्-अमार्क्षीत् ।{$ {!1067 रुदिर्!} अश्रुविमोचने$} ॥",
    "lsk": "मृजेरिको वृद्धिः सार्वधातुकार्धधातुकयोः। मार्ग्यः॥",
    "balamanorama": "<<मृजेर्वृद्धिः>> - मृजेर्वृद्धिः । 'इको गुणवृद्धी' इति परिभाषया 'इक' इत्युपस्थितम् । मृजेरित्यवयवषष्ठी । तदाह — मृजेरिको वृद्धिः स्यादिति ।धातोः स्वरूपग्रहणे तत्प्रत्यये कार्यविज्ञान॑मिति परिभाषामभिप्रेत्य आह —  धातुप्रत्यये परे इति । धातोर्विहिते प्रत्यये इत्यर्थः । तेन परिमृङ्भ्यामित्यत्र न वृद्धिरिति भावः । गुणापवादोऽयम् । क्ङित्यजादौ वेष्यते ।मृजेर्वृद्धि॑रिति शेषः । 'इको गुणवृद्धी' इति सूत्रभाष्ये इदं पठितम् । व्रश्चेति ष इति । मृज्-तीति स्थिते ऋकारस्य वृद्धौ रपरत्वे जकारस्य व्रश्चेति षत्वे तकारस्य ष्टुत्वेन टकारे मार्ष्टीति रूपमित्यर्थः । मृष्ट इति । ङित्त्वान्न वृद्धिर्नापि गुण इति भावः । मृजन्ति मार्जन्तीति ।क्ङित्यजादा॑विति वृद्धिविकल्प इति भावः । मार्षि मृष्ठः मृष्ठ । मार्ज्मि मृज्वः मृज्मः । ममार्जेति । णलिमृजेर्वृद्धि॑रिति अतुसादावजादौ किति वृद्धिविकल्पं मत्वा आह —  ममार्जतुः ममृजतुरिति । ममार्जुः ममृजुरित्यपि ज्ञेयम् । ऊदित्त्वादिड्विकल्पं मृजेर्वृदिंध च मत्वा आह —  ममार्जिथ ममार्ष्ठेति । इडभावे जस्य व्रश्चेति षः । थस्य ष्टुत्वेन ठ इति भावः । ममार्जथुः — ममृजथुः, ममार्ज — ममृज । ममार्ज, ममार्जिव-ममृजिव-मम#ऋज्व, ममार्जिम-ममृजिम- ममृज्म । लुटआह - मार्जिता मार्ष्टेति । ऊदित्त्वदिटि, तदभावे चमृजेर्वृद्धि॑रिति भावः । मार्जिष्यति —  माक्ष्र्यति । मार्ष्टु —  मृष्टात्, मृष्टाम्, मार्जन्तु — मृज्नतु । मृड्ढीति । हेरपित्त्वेन ङित्त्वान् वृद्धिः । व्रश्चादिना जस्य षः । हेर्धिः, षस्य जश्त्वेन डः, धस्य ष्टुत्वे ढः । मृष्टात् मृष्टम् मृष्ट । मार्जानि मार्जाव मार्जाम । लङ्याह — अमार्डिति । तिप इकारलोपे वृद्धौ रपरत्वे हल्ङ्यादिना तकारलोपे व्रश्चादिना जस्य षः, तस्य जश्त्वचर्त्वे इति भावः । अमृष्टाममार्जन्- अमृजन् । अमार्ट् अमृष्टममृष्टं । अमार्जमिति । अमृज्व अमृज्म । मृज्यात् । मृज्याताम् । मृज्यात् । मृज्यास्ताम् । अमार्जीत् अमार्क्षीदिति । ऊदित्त्वादिड्विकल्प इति भावः । इट्पक्षे अमार्जिष्टाममार्जिषुरित्यादि सुगमम् । इडभावे आमार्ष्टाममार्क्षुः । अमार्क्षीः । अमाष्र्टममाष्र्ट । अमाक्र्षममार्क्ष्व अमार्क्ष्म । अमार्जिष्यत —  अमाक्ष्र्यत् । रुधिर्धातुरितित् । सेट् । ",
    "tattvabodhini": "<<मृजेर्वृद्धिः>> - मृजेर्वृद्धिः । गुणापवादः । धातोः स्वरूपग्रहणे तत्प्रत्यये कार्यविज्ञानमित्याह —  धातुप्रत्यये किम्  । कंसपरिमड्भ्याम् । *क्ङित्यजादाविति । एतञ्चाऽन्येषां वैयाकरणानां मतम् — इको गुणवृद्धी॑ इति सूत्रे भाष्यकृता स्वीकृतम् । मृड्ढीति ।हुझल्भ्यःर॑ इति हेर्धिः । षत्वष्टुत्वजश्त्वानि ।",
    "padamanjari": "  धातोश्च कार्यमुच्यमानमिति । वस्तुतो धातोर्यत्कार्यमुच्यते, तदिह धातोरुच्यमानमिति विवक्षितम् । स धातुः स्वरूपेणैव गृह्यतां मा वा, ग्राहितेन अनुदातस्य चर्दुपधस्यान्यतरस्याम् इत्ययमप्यमागमो धातुप्रत्यय एव भवति, न प्रमृज्भ्यामित्यादौ । तत्प्रत्यय इति । धातोरित्येवं विहिते । कंसपरिमृड्भ्यामिति । अत्र तदन्तविधिना प्रसङ्गः ॥",
    "kashika": "विभक्तौ इति निवृत्तम्। मृजेरङ्गस्य इको वृद्धिर् भवति। मार्ष्टा। मार्ष्टुम्। मार्ष्टव्यम्। मृजेरिति धातुग्रहणम् इदम्, धातोश्च कार्यमुच्यमानं धातुप्रत्यय एव वेदितव्यम्। तेन किंसपरिमृड्भ्याम्, कंसपरिमृड्भिः इत्यत्र न भवति।",
    "kashika_nyaas": "   `मार्ष्टा` इति। `मृजू शृद्धौ` (धातुपाठः-1066) व्रश्चादिसूत्रेण  [[8|2|36]]  षत्वम्, `ष्टुत्वम्। मृजेः क्विबन्ताद्विभक्तावुत्पन्नायां कंसपरिमृङ्भ्याम्, कंसपरिमृङ्भिरित्यत्र वृद्धिः प्राप्नोति, न च क्विबाश्रयः `क्ङिति च`  [[1|1|5]]  इति वृद्धिप्रतिषेधो भवितुमुत्सहते; यस्मात्? क्ङितीति निंमित्तसप्तमी। न चात्र क्विब्निमित्ता वृद्धिः प्राप्नोति, किं तर्हि? विभक्तिनिम्त्ता। तस्मात्? तस्याः प्रतिषेधो वक्तव्य इत्यत आह - `मुजरिति धातुग्रहणम्` इत्यादि। भ्रौणहत्य [[6|4|174]] मिति निपातनेन ज्ञापितोऽयमर्थः - धाताः कार्यमुच्यमानं धातुप्रत्यय एव भवतीति, तेन कंसमृङ्भ्यामित्यत्र न भवति। यो हि धातोरित्येवं विहितः स धातुप्रतययः। न च भ्यामादिकं धातोरित्येवं विहितम्, किं तर्हि? प्रातिपदिकादित्येवम्, तस्मान्नासो धातुप्रत्ययः। `कंसपरिमृङ्भ्याम्` इत्यादि। पूर्ववत्? षत्वे कृत षकारस्य जश्त्वं डकारः॥",
    "sae": "The verb root मृज् undergoes a वृद्धि.",
    "mahabhashyam": " मृजेर्वृद्धिः ॥ मृजेर्वृद्धिविधौ क्विप्रतिषेधः(1) ॥ मृजेर्वृद्धिविधौ क्व्यन्तस्य प्रतिषेधो वक्तव्यः । कंशपरिमृड्भ्यां कंशपरिमृडि्भः । ॥ धातौः स्वरूपग्रहणे वा तत्प्रत्ययविज्ञानात्सिद्धम् ॥ अथ वा धातोः स्वरूपग्रहणे तत्प्रत्यये कार्यविज्ञानात्सिद्धम् । धातुप्रत्यये कार्यं भवतीत्येषा परिभाषा कर्तव्या ॥ कान्येतस्याः परिभाषायाः प्रयोजनानि ? ॥ प्रयोजनं(3) सृजिदृशिमस्जिनशिहन्तिगिरत्यर्थम् ॥ सृजि-रज्जुसृड्भ्याम् रज्जुसृडि्भः । सृजि ॥ दृशिदेवदृग्भ्याम् देवदृग्भिः । दृशि ॥ मस्जि  - उदकमग्भ्याम् । उदकमग्भिः । मस्जि ॥ नशि-प्रणड्भ्यां(4) प्रणडि्भः । नशि ॥ हन्ति - वार्त्रघ्नः । भ्रौणघ्नः । हन्ति ॥ गिरति(5) - देवगिरौ देवगिरः । (गिरति) ॥ यदि स्वरूपग्रहण इत्युच्यते - प्रसृग्भ्यां( 6) प्रसृग्भिः । अनुदात्तस्य चर्दुपधस्यान्यतरस्यामित्यम् प्राप्नोति । एवं तर्हीयं परिभाषा कर्तव्या - धातोः कार्यमुच्यमानं तत्प्रत्यये भवती(7)ति ॥ सा तर्ह्येषा परिभाषा कर्तव्या ? ॥ न कर्तव्या । आचार्यप्रवृत्तिर्ज्ञापयति - भवत्येषा परिभाषा यदयं भ्रौणहत्ये तत्वं शास्ति ॥ ( मृजेर्वृद्धिः ) ॥ ",
    "pradeep": "",
    "video": "",
    "lsk_chapter": "32"
}