{
    "i": "73094",
    "an": "पिति$73087##ईट्$73093##हलि$73089##सार्वधातुके$73087",
    "ad": "अङ्गस्य$6$4$1",
    "ss": "यङः अङ्गात् सार्वधातुके हलि पिति ईट् वा",
    "sa": "यङ्-प्रत्ययान्त-अङ्गात् परस्य हलादि-पित्-सार्वधातुकप्रत्ययस्य विकल्पेन ईडागमः भवति । ",
    "sd": "1. किम् नाम सार्वधातुकप्रत्ययः ? <<तिङ्शित्सार्वधातुकम्>> [[3|4|113]] - तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति ।\n2. किम् नाम पित्-प्रत्ययः? सः प्रत्ययः यस्मिन् पकारः इत्संज्ञकः अस्ति । यथा - तिप्, सिप्, मिप् ।\n3. किम् नाम ईट् ? ईट् इति कश्चन टित्-आगमः । टित्त्वात् अयं आगमः << आद्यन्तौ टकितौ>> [[1|1|46]] इत्यनेन स्थानिनः पूर्वमागच्छति । परन्तु अस्मिन् सूत्रे स्थानीवाचकं षष्ठ्यन्तं पदमेव नास्ति । अस्यामवस्थायाम् <ऽउभयनिर्देशे पञ्चमीनिर्देशः बलीयान्ऽ> इत्यनेन सप्तम्यन्तं पदम् स्थानीरूपेण कार्यं करोति । अतः अयं ईट्-आगमः अपृक्त-हल्-सार्वधातुक-प्रत्ययस्य आदौ आगच्छति ।\n4. 'हलि' इति सार्वधातुके इत्यस्य विशेषणमस्ति ।  <ऽयस्मिन् विधिः तदादौ अल्ग्रहणेऽ>  अनेन वार्तिकेन 'हलि सार्वधातुके' इत्यस्य अर्थः 'हलादि सार्वधातुके' इति भवति ।\n5. किम् नाम यङ्? <<धातोरेकाचो हलादे क्रियासमभिहारे यङ्>> [[3।1।22]] इत्यनेन 'पुनः पुनः क्रियां करोति' अस्मिन् अर्थे एकाचः हलादिः यः धातुः, तस्य यङ्-प्रत्ययः भवति । यङ्-प्रत्ययान्तशब्दः <<सनाद्यन्ताः धातवः>> [[3।1।32]] इत्यनेन धातुसंज्ञां प्राप्नोति । तस्य अग्र तिप्-तस्-झि-आदयः प्रत्ययः भवन्ति ।   यथा - पुनः पुनः पचते = पापच्यते । \n\nअतः अस्य सूत्रस्य अर्थः जायते - हलादि-सार्वधातुकः-पित्-प्रत्ययः यदि यङन्तात् अङ्गात् परमागच्छति, तर्हि तस्मात् प्रत्ययात् पूर्वम् विकल्पेन 'ईट्' आगमः भवति ।\n\nयथा, भू-धातोः यङ्-प्रत्ययान्त-रूपम् 'बोभवीति' इत्यस्य रूपसिद्धिः इयम् - \n\nभू + यङ् [<<धातोरेकाचो हलादे क्रियासमभिहारे यङ्>> [[3।1।22]] इत्यनेन 'पुनः पुनः भवति' अस्मिन् अर्थे यङ्-प्रत्ययः]\n→ भू + भू + यङ्  [<<सन्यङोः>> [[6।1।9]] इत्यनेन यङ्-प्रत्यये परे अङ्गस्य यः एकाच्-अवयवः तस्य द्वित्वम् भवति । द्वित्वात् अनन्तरम् यः प्रथमः 'भू' तस्य <<पूर्वोभ्यासः>> [[6।1।4]] इत्यनेन 'अभ्यास' इति संज्ञा भवति ।]              \n→ भो + भू + यङ्  [<<गुणो यङ्लुकोः>> [[7।4।82]] इत्यनेन यङ्-प्रत्यये परे इगन्तस्य अभ्यासस्य गुणः भवति । उकारस्य गुणः स्थानसाधर्म्येण ओकारः ।]\n→ भो + भू [<<यङोऽचि च>> [[2।4।74]] इत्यनेन यङ्-प्रत्ययस्य लुक्-भवति । यद्यप्यत्र 'अच्' इति परनिमित्तम् नास्ति, तथापि अस्य सूत्रस्य प्रयोगः कर्तुं शक्यते, यतः अस्मिन् सूत्रे चकारः प्रयुक्तः अस्ति । ]\n\nअत्र 'भोभू' इत्यस्य <<सनाद्यन्ताः धातवः>> [[3।1।32]] इत्यनेन धातुसंज्ञा भवति । अग्रे, लट्-लकारस्य विवक्षायाम् -\n\nभोभू + लट् \n→ भोभू + तिप् [<<तिप्तस्झि...>> [[3।4।78]] इति प्रथमपुरुष-एकवचनस्य विवक्षायाम् परस्मैपदिभ्यः धातुभ्यः तिप्-प्रत्ययः]\n→ भोभू + शप् + ति [<<कर्तरि शप्>> [[3।1।68]]  इति औत्सर्गिकम् विकरणम् शप्]\n→ भोभू + ति [<<अदिप्रभृतिभ्यः शपः>> [[2।4।72]] इति शप्-प्रत्ययस्य लुक् ।]\n→ भोभू + ईट् + ति / भोभू + ति [यङ्-प्रत्ययस्य लुकि अपि <<प्रत्ययलोपे प्रत्ययलक्षणम्>> [[1।1।62]] इति यङ्-प्रत्ययस्य यत् लक्षणम् - <<यङो वा>> [[7।3।94]] इति विकल्पेन ईडागमः - सः भवति । एतत् 'अङ्गस्य' कार्यम् नास्ति, अतः <<न लुमताङ्गस्य>> [[1।1।63]] इति निषेधः न भवति ।]\n→ भोभो ईति / भोभोति [<<सार्वधातुकार्धधातुकयोः>> [[7।3।84]] इति अङ्गस्य गुणः]\n→ भोभवीति / भोभोति [<<एचोऽयवायावः>>  [[6।1।78]] इति अवादेशः]\n→ बोभवीति / बोभोति [<<अभ्यासे चर्च्च>> [[8।4।54]] इति चर्त्वम् ]\n\nअनेन प्रकारेण विकल्पेन ईडागमे प्राप्ते बोभवीति, बोभोति एते द्वे रूपे सिद्ध्यतः ।\n\nतथैव लप्-धातोः लालपीति, रू-धातोः रोरवीति, वद्-धातोः वावदीति - आदीनि रूपाणि अपि सिद्ध्यन्ति ।      \n\nज्ञातव्यम् - <<सार्वधातुकार्धधातुकयोः>> [[7।3।84]] इत्यनेन निर्दिष्टः गुणादेशः भू-धातोः सार्वधातुके तिङ्-प्रत्यये परे               <<भूस्तुवोस्तिङि>> [[7।3।88]] इत्यनेन वस्तुतः निषिध्यते । परन्तु अयं निषेधः यङ्लुक्-विधौ लौकिकसंस्कृते न भवति एतत् स्मर्तव्यम् ।",
    "skn": "2651",
    "mskn": "876",
    "sskn": "0",
    "lskn": "714",
    "plskn": "0",
    "lpn": "584",
    "sk": " यङन्तात्परस्य हलादेः पितः सार्वधातुकस्य ईड्वा स्यात् । भुसुवोः - <{SK2224}> इति गुणनिषेधो यङ्लुकि भाषायां न । बोभूतु तेतिक्ते <{SK3596}> इति छन्दसि निपातनात् । अत एव यङ्लुग्भाषायामपि सिद्धः । न च यङ्लुकि अप्राप्त एव गुणाभावो निपात्यतामिति वाच्यम् । [(परिभाषा - ) प्रकृतिग्रहणेन यङ्लुगन्तस्यापि ग्रहणात्] । द्विः प्रयोगो द्विर्वचनं षाष्ठम् इति सिद्धान्तात् । बोभवीति । बोभोति । बोभूतः । बोभुवति । बोभवांचकार । बोभविता । अबोभवीत् । अबोभोत् । अबोभूताम् । अबोभवुः । बोभूयात् । बोभूयाताम् । बोभूयास्ताम् । गातिस्था - <{SK2223}> इति सिचो लुक् । यङो वा - <{SK2651}> इतीट्पक्षे गुणं बाधित्वा नित्यत्वाद्वुक् । अबोभूवीत् । अबोभोत् । अबोभूताम् । अभ्यस्ताश्रयो जुस् । नित्यत्वाद्रुक् । अबोभूवुः । अबोभविष्यदित्यादि । पास्पर्धीति । पास्पर्धि । पास्पर्धः । पास्पर्धति । पास्पर्त्सि । हुझल्भ्यो हेर्धिः <{SK2425}> । पास्पर्धि । लङ् । अपास्पतर्‌ । अपास्पदर्‌ । सिपि दश्च <{SK2468}> इति रुत्वपक्षे रो रि <{SK173}> । अपास्पाः । जागाद्धि । जाधात्सि । अजाघात् । सिपि रुत्वपक्षे । अजाघाः । नाथृ । नानात्ति । नानात्तः । दध । दादद्धिः । दाधत्सि । अदाधत् । अदादद्धाम् । अदादधुः । अदाधः । अदाधत् । लुङि । अदादाधीत् । अदादधीत् । चोस्कुन्दीति । चोस्कुन्ति । अचोस्कुन् । अचोस्कुन्ताम् । अचोस्कुन्दुः । मोमुदीति । मोमोत्ति । मोमोदांचकार । मोमोदिता । अमोमुदीत् । अमोमोत् । अमोमुत्ताम् । अमोमुदुः । अमोमुदीः । अमोमोः । अमोमोत् । लुङि गुणः । अमोमोदीत् । चोकूर्ति । चोकूर्दीति । लङ् तिप् । अचोकूतर्‌ । अचोकूर्दीत् । सिप्पक्षे । अचोकूः । अचोखूः । अजोगूः । वनीवञ्चीति । वनीवङ्क्ति । वनीवक्तः । वनीवचति । अवनीवञ्चीत् । अवनीवन् । जङ्गमीति । जङ्गन्ति । अनुदात्तोपदेश - <{SK2428}> इत्यनुनासिकलोपः । जङ्गन्तः । जङ्ग्मति । म्वोश्च <{SK2309}> । जङ्गन्मि । जङ्गन्वः । एकाज्ग्रहणेनोक्तत्वान्नेण्निषेधः । जङ्गमिता । अनुनासिकलोपस्याभीयत्वेनासिद्धत्वान्न हेर्लुक् । जङ्गहि ॥मो नो धातोः <{SK341}> अजङ्गन् । अनुबन्धनिर्देशान्न च्लेरङ् । ह्म्यन्त - <{SK2299}> इति न वृद्धिः । अजङ्गमीत् । अजङ्गमिष्टाम् । हन्तेर्युङ्लुक् । अभ्यासाच्च <{SK2430}> इति कुत्वं यद्यपि हो हन्तेः <{SK358}> इत्यतो हन्तेरित्यनुवर्त्य विहितं, तथापि यङ्लुकि भवत्येवेति न्यासकारः । [(परिभाषा - ) श्तिपा शपा...] इति निषेधस्तवनित्यः गुणो यङ्लुकोः <{SK2630}> इति सामान्यापेक्षज्ञापकादिति भावः । जङ्घनीति । जङ्घन्ति । जङ्घतः । जङ्घ्नति । जङ्घनिता । श्तिपा निर्देशाज्जादेशो न । जङ्घहि । अजङ्घनीत् । अजङ्घन् । जङ्घन्यात् । आशिषि तु । वध्यात् । अवधीत् । अवधिष्टामित्यादि । वधादेशस्य द्वित्वं तु न भवति । स्थानिवत्त्वेनानभ्यासस्येति निषेधात् । तद्धि समानाधिकरणं धातोर्विशेषणम् । बहुव्रीहिबलात् । आङ्पूर्वात्तु आङो यमहनः <{SK2695}> इत्यात्मनेपदम् । आजङ्घते इत्यादि । उत्परस्य - <{SK2637}> इति तपरत्वान्न गुणः । हलि च <{SK354}> इति दीर्घस्तु स्यादेव । तस्यासिद्धत्वेन तपरत्वनिवर्त्यत्वायोगात् । चञ्चुरीति । चञ्चूर्ति । चञ्चूर्तः । चञ्चुरति । अचञ्चूरीत् । अचञ्चूः । चङ्खनीति । चङ्खन्ति । जनसन - <{SK2504}> इत्यात्वम् । चङ्खातः । गमहन - <{SK2363}> इत्युपधालोपः । चङ्ख्नति । चङ्खाहि । चङ्खनानि । अचङ्खनीत् । अचङ्खन् । अचङ्खाताम् । अचङ्ख्नुः । ये विभाषा <{SK2319}> । चङ्खायात् । चङ्खन्यात् । अचङ्खनीत् । अचङ्खानीत् । उतो वृद्धिः <{SK2443}> इत्यत्र नाभ्यस्तस्येत्यनुवृत्तेरुतोवृद्धिर्न । योयोति । योयवीति । अयोयवीत् । अयोयोत् । योयुयात् । आशिषि दीर्घः । योयूयात् । अयोयावीत् । नोनवीति । नोनोति । जाहेति । जाहाति । ई हल्यघोः <{SK2497}> । जाहीतः । इह जहातेश्च <{SK2498}> आच हौ <{SK2499}> लोपो यि <{SK2500}> घुमास्था - <{SK2462}> एर्लिङि - <{SK2374}> इत्येते पञ्चापि न भवन्ति । श्तिपा निर्देशात् । जाहति । जाहासि । जाहेषि । जाहीथः । जाहीथ । जाहीति । अजाहेत् । अजाहात् । अजाहीताम् । अजाहासिष्टाम् । अजाहिष्यत् । लुका लुप्ते प्रत्ययलक्षणाभावात् स्वपिस्यमि - <{SK2645}> इत्युत्वं न । रुदादिभ्यः  - <{SK2464}> इति गणनिर्दिष्टत्वादिण्न । सास्वपीति । सास्वप्ति । सास्वप्तः । सास्वपति । असास्वपीत् । असास्वप् । सास्वप्यात् । आशिषि तु वचिस्वपि - <{SK2409}> इत्युत्वम् । सासुप्यात् । असास्वापीत् । असास्वपीत् ॥",
    "lsk": "यङ्लुगन्तात्परस्य हलादेः पितः सार्वधातुकस्येड् वा स्यात्। भूसुवोरिति गुणनिषेधो यङ्लुकि भाषायां न, बोभूतु तेतिक्ते इति छन्दसि निपातनात् । बोभवीति, बोभोति । बोभूतः । अदभ्यस्तात् । बोभुवति । बोभवाञ्चकार, बोभवामास । बोभविता । बोभविष्यति । बोभवीतु, बोभोतु, बोभूतात् । बोभूताम् । बोभुवतु । बोभूहि । बोभवानि । अबोभवीत्, अबोभोत् । अबोभूताम् । अबोभवुः । बोभूयात् । बोभूयाताम् । बोभूयुः । बोभूयात् । बोभूतास्ताम् । बोभूतासुः । गातिस्थेति सिचो लुक् । यङो वेतीट्पक्षे गुणं बाधित्वा नित्यत्वाद्वुक् । अबोभूवीत्, अबोभोत् । अबोभूताम् । अबोभूवुः । अबोभविष्यत् ॥ इति यङ्लुक्प्रक्रिया ॥",
    "balamanorama": "",
    "tattvabodhini": "<<यङो वा>> - यङो वा ।नाभ्यस्तस्याची॑ति सूत्रात्पिति सार्वधातुक इति,॒उतो वृद्धि॑रित्यतो हलीति चानुवर्तते,ब्राउव ई॑डित्यत ईडिति च । तदेतदाह —  यङन्तादित्यादि । यङो लुक्यपि प्रत्ययलक्षणेनाऽत्र यङन्तत्वम् । एतेन यङन्ताद्धलादिपित्सार्वधातुकं न संभवतीति यङ्शब्देन यङ्लुगन्तं लक्ष्यत इति व्याख्यानं परास्तम् । उक्तरीत्या यङन्तत्वानपायात् । किं च यङन्ताद्वलादिपिन्न संभवतीति यङ्शब्देन यङ्लुगन्ते लक्षितेऽपिसन्यङो॑रिति द्वित्वस्य यङन्ते चरितार्थतया यङ्लुगन्तलक्षणायां बीजाऽभावाद्यङ्लुकि द्वित्वाऽभावप्रसङ्गादिति दिक् । छन्दसि निपातनादिति । गुणनिषेधे सिद्धे निपातनमिदंछन्दस्येव गुणनिषेधो नाऽन्यत्रे॑ति नियमार्थमित्यर्थः । बोभूत्विति । समुदायस्याऽतिरिक्तत्वात्भूसुवो॑रिति गुणनिषेधो न प्राप्नोतीति निपातनमिदं न नियमार्थमित्याशङ्कायामाह —  न चेत् । द्विः प्रयोग इति । तथा च प्रकृतिग्रहणे यङ्लुगन्तस्यापि ग्रहणमित्येतन्न्यायसिद्धं, नाऽपूर्वं वचनमिति बावः । बोभुवतीति ।अदभ्यस्ता॑दित्यत् । बोभूवीदिति । केचिदिहभुवो वुगि॑ति सूत्रेओः सुपी॑त्यत ओरित्यनुवर्तते । तथा च उवर्णान्तस्य भुवो वुगित्यर्थाद्गुणे कृते वुकः प्राप्तिर्न#आस्तीत्यनित्यो वुक् । स च पराभ्यां गुणवृद्धिभ्यां बाध्यते । तेनाऽबोभवी॑दिति रूपमाहुः । तच्चिन्त्यम् ।भुवो वुको नित्यत्वा॑दिति भाष्याग्रन्थविरोधात् । तस्माद्वुको नित्यत्वमाश्रित्यइन्धिभवतिभ्यां चे॑ति सूत्रं प्रत्याख्यातवतो भाष्यकृत ओरित्यनुवर्तनसंमतमेव ।आत॑ इति नियमाज्जुसभावमाशङ्क्याह — अभ्यस्ताश्रय इति । अयं भावः — सिजभ्यस्ते॑ ति सूत्रेण सिचः परत्वमाश्रित्य यो जुस् प्राप्तस्तस्यैवाऽयं नियमो न त्वभ्यस्ताश्रयस्य जुस इति ।जुसि चे॑ति गुणमाशङ्क्याह - नित्यत्वाद्वुगिति । अबोभूविरिति । न चाऽत्र परत्वात्अदभ्यस्ता॑दित्यदादेशः स्यादिति वाच्यम्, अभ्यस्ताश्रयजुसोऽदादेशाऽपवादत्वात् । पास्पर्धीतीति । स्पर्ध संघर्षे ।दीर्घोऽकितः॑ इत्यभ्यासस्यदीर्घः ।यङो वे॑ति ईड्विकल्पः । ईडभापक्षेझषस्तथो॑रिति धत्वं,झरो झरि सवर्णे॑ इति वा धलोपः । लिटि —  पास्पर्धाचकार । लुट —  पास्पर्धिता । लृटि —  पास्पर्द्धिष्यति । लोटि पास्पर्धीतु । पास्पर्द्धु । पास्पर्धात् । पास्पर्धाम् । पास्पर्धतु । पास्पद्र्धीति । हेर्धित्वे वा धलोपः । लङि इडागमपक्षे —  अपास्पर्धीत् । रुत्वपक्षे इति । पक्षान्तरे तु अपास्पत् । अपास्दद्र्ध । लिङि —  पास्पध्र्यात् । पास्पध्र्याताम् । पास्पध्र्यास्ताम् । लुङि — अस्तिसिचोऽपृक्ते॑ इति नित्यमीट् ।इट ईटी॑ति सलोपः । अपास्पर्धीति । अपास्पर्द्धिष्टाम् । अपास्पर्धिषुः । लृङि - अपास्पर्धिष्यत् । जागाद्धीति । गाधृ प्रतिष्ठादौ । ईट्पक्षे तु जागाधीति । जाघात्सीतिएकाच॑ इति भष्भावः । धस्य चर्त्वम् । लोटि —  जागाधीतु । जागाद्धु । जागाद्धाम् । जागाधतु । लङि —  अजगाधीत् । अजाघात् । अजागाद्धाम् । अजागाधुः । लुङि —  अजागाधीत् । अजागाधिष्टाम् । नाथ नाधृ याच्ञादौ । नानात्तीति । ईट्पक्षे  —  दादधीति । लुङिअतो हलादे॑रिति वा वृद्धिः । चोस्कुन्दीति । स्कुदि । आप्रवणे ।इदितः॑ इति नुम् । ईडभावेझरो झरि सवर्णे॑ इति वा लोपः । लङि — ईट्पक्षे — अचोस्कुन्दीत् । लुङि तुअस्तिसिचः॑ इति नित्यमिट् । अचोस्कुन्दीत् । अचोस्कुन्दिष्टाम् । मोमुदीतीति । मुद हर्षे ।नाभ्यस्तस्याऽची॑ति लघूपधगुणनिषेधः । मोमोदितेति । न चाऽत्रन धातुलोप॑ इति गुणनिषेधः शङ्क्यः, बहुलग्रहणेन प्राप्तस्य यङ्लुकोऽनैमित्तिकत्वात् । लुङि गुण इति । सिज्निमित्तकोऽयं गुणस्तेननाभ्यस्तस्याची॑ति निषेधो न शङ्कनीय इति भावः । चोकूर्तीति । कुर्द खुर्द गुर्द गुद क्रीडायाम् । लङि तिपि ईट्पक्षे अचोकूर्दीत् । अचोखूर्दीत् । अचोगूर्दीत् । पक्षे अचोकूरिति ।दश्चे॑ति रुत्वपक्षे इत्यर्थः । वनीवञ्चीतीति । वञ्च गतौ ।नित्यं कौटिल्ये गतौ॑ इति यङ् ।नीग्वञ्चु॑ इत्यभ्यासस्य नीगागमः । यङो लुका लुप्तत्वान्न तदाश्रितो नलोपः । वनीवक्त इति । तसो ङित्त्वदिह स्यादेवअनिदिता॑मिति नलोपः । लोटि —  वनीवञ्चीतु । वनीवङ्क्तु । वनीवक्तात् । वनीवक्ताम् । वनीवचतु । वनीवग्धि । वनीवञ्चानि । जह्गमीतीति ।नुगतोऽनुनासिकान्तस्ये॑ति नुक् । जङ्ग्मतीति ।गमहने॑त्युपधालोपः । अजङ्गन्निति । ईट्पक्षे त्वजङ्गमीत् । अजङ्गताम् । अजङ्ग्मुः । अजङ्गमीः । अजङ्गतम् । अजङ्गत । अजङ्गमम् । अजङ्गन्व । अजङ्गम । सामन्यापेक्षेति । अयं भावः —  एकाच इत्यत्रैकाज्ग्रहणाद्यङ्लुकि द्विर्वचनं न कुत्रापि प्राप्नोति, तथा चगुणो यङ्लुको॑ इत्यभ्यासस्य विधीयमानो गुणो द्विर्वचनं विनानिवेशमलभमानः सन्श्तिपा शपा॑ इति सर्वेषामपि निषेधानां क्वचिद्यङलुक्यप्रवृतिंत ज्ञापयतीति । तथा च प्रयुज्यते — राजा वृत्रं जङ्घनत् इत्यादि । द्वित्वं तु न भवतीति । वध्यात् अवधीदित्यत्र कृतद्विर्वचनस्यहनो वध लिङि॑,लुङि च॑ इति वधादेशात्पुनर्द्वित्वं न भवतीत्यर्थः । तत्र हेतुमाह —  स्थानिवत्त्वेनेति । आङ्पूर्वादिति । प्रकृतिग्रहणे यङ्लुगन्तस्यापि ग्रहणादिति भावः । चञ्चूर्तीति । चरतिर्गतौ भक्षणे च ।चरफलोश्च॑ इत्यभ्यासस्य नुक् ।उतपरस्याऽतः॑ इत्युत्वम् ।हलि च॑ इति दीर्घः । अचञ्चूरित्यत्र तु पदान्तविषयत्वात्र्वोरुपधायाः॑ इति दीर्घः । चङ्खनीतीति । खनु अवदारणे । चङ्खात इति । यत्तु केचिद्धातुग्रहणेन कृतं कार्यं यङ्लुकि वेतिजनसने॑त्यात्वाऽभावेअनुनासिकस्य क्विझलोः॑ इति दीर्घोऽपि न भवति । क्विप्साहर्याद्धि झलादिः कृदेव तत्र गृह्रते न तु तिङित्यभ्युपेत्य चङ्खन्त इति रूपमाहुः, तदयुक्तम् । धातुग्रहणेन कृतस्य यङ्लुक्यप्रवृत्तौ मानाऽभावात् । सत्यपि प्रमाणे आत्वं वेति विकल्पोत्तया चङ्खात इति रूपं केन वार्यताम् । यच्चोक्तम्अनुनासिकस्य॑ इति सूत्रे क्विप्साहचर्याद्धि झलादिरपि कृदेव गृह्रत इति, तदप्युक्तमेव । यदि हि कृदेव क्विप्स्यात्तदा साहचर्योक्तिः सङ्गच्छेत । किं तु कृद्भिन्नोऽप्यस्त्येवाचारक्विप् । अतएव राजानति चर्माणतीत्यादौ माधवादिभिः क्विनिमित्तो दीर्घ उक्तः । चङ्खाहीति । हेरपित्त्वेन ङित्वात्जनसने॑ त्यात्वम् । अचङ्खानीदिति ।अतो हलादेः॑ इति वा वृद्धिः । जाहेतीत्यादि । हाङ्हाकोस्तुल्यानि र#ऊपाणि, ङित्त्वप्रयुक्तस्यात्मनेपदस्य यङ्लुक्यप्रवृत्तेः ।भृञामित् इति हाङ इत्त्वस्य श्लुनिमित्ताभ्यासस्यैव विहितत्वाच्च । नच अकितैति निषेधेन हाकोऽभ्यासस्य दीर्घो दुर्लभ इति कथमुभयोस्तुल्यरूपतेति शङ्क्यम्, अकित इत्यत्र हि न विद्यते किद्य्सयाभ्यासस्येति बहुव्रीहिराश्रीयते, तेनद्विः प्रयोगो द्विर्वचनं षाष्ठम् इत्यस्याऽभ्युपगमाद्धातोः कित्त्वे अभ्यासस्य कित्त्वेऽपि वनीवञ्चीतीत्यादाविव कित्त्वाऽभावान्न दोषः । किंच द्वित्वाऽभावे केवलस्यार्थवत्त्वेऽपि द्वित्वे सति समुदाय एवार्थवानिति हि सर्वसंमतम् । तथा कित्त्वमपि समुदायस्यैवास्तु न तु प्रत्यवयवमिति नास्त्येव दीर्घे प्रतिबन्धः । जाहीयादिति ।ई हल्यघोः॑ इतीत्वम् । लुका लुप्त इति । सर्वविधिभ्यो लुग्विधेर्बलीयस्त्वात् । अकृतव्यूहपरिभाषया च लुकः पूर्वं न शङ्क्यमेवेति भावः । उत्वं नेति । फलितार्थकथनमिदम् ।स्वपिस्यमि॑ इत्यादिना विधीयमानं यत्संप्रसारणं तन्नेत्यर्थः । असास्वापीदिति ।अतो हलादेः॑ —  इति विकल्पेन वृद्धिः ।",
    "padamanjari": " लालपीतीत्यादि । लपिवदिरौतिभ्यो यङ्लुक्, द्विर्वचनम् । रौतेरभ्यासस्य गुणः । इतरयोर्दीर्घत्वम् । ववर्तीति । वृते रूपम्, रुग्रिकौ च लुकिऽ इत्यभ्यासस्य रुक् । किं पुनः कारणं यङ्लुगन्तमेवोदाहृतम्, न पुनर्यङ्न्तम् ? तत्राह - हलादेरिति । यङ्न्ते हि शपा भवितव्यम्, स च हलादिर्न भवति ॥",
    "kashika": "यङः उत्तरस्य हलादेः पितः सार्वधातुकस्य ईडागमो भवति वा। शाकुनिको लालपीति। दुन्दुभिर् वावदीति। त्रिधा बद्धो वृषभो रोरवीति महो देवो मर्त्यां आ विवेश। न च भवति। वर्वर्ति, चर्कर्ति चक्रम्। हलादेः पितः सार्वधातुकस्य यङन्तादभावः इति यङ्लुगन्तस्य उदाहरणम्।",
    "kashika_nyaas": "   `लालपीति` इत्यादि। लपिवदिरौतिभ्यो यङ्; पूर्वयोः `दीर्घोऽकितः`  [[7|4|83]]  इत्यभ्यासस्य दीर्घः, रौतेस्तु `गुणो यङ्लुकोः`  [[7|4|82]]  इति गुणः, `यङोऽचि च`  [[2|4|74]]  इति यङो लुक्। `वर्वर्त्ति, चर्कत्ति` इति। वृञ्कृञोर्यङ्लुकि `ऋतश्च`  [[7|2|92]]  इत्यभ्यासस्य रुगागमः। किं पुनः कारणं यङ्लुक्येवोदाह्यियते, न यङन्ते? इत्याह - `हलादेः` इत्यादि। यङन्ते हि ङित्त्वादात्मनेपदम्, न चात्मनेपदं हलादि पिदस्ति। हलादेः पितः परस्य सार्वधातुकस्याभावान्नेह यङन्तस्योदाहरणम्, किं तर्हि? यङ्लुगन्तस्य। तत्र हि हलादि पित्? सार्वधातुकं सम्भवति, यङ्लुगन्तस्यादादौ `चर्करीतञ्च परस्मैभावम्` इति पाठे सति परस्मैपदित्वात्, तेन यङ्लृक्येवोदाह्यियते। चर्करीतमिति यङ्लुगन्तसय पूर्वाचारयसंज्ञा॥",
    "sae": "A हलादि-पित्-सार्वधातुकप्रत्यय attached to a यङ्-प्रत्ययान्त-अङ्ग gets ईडागम optionally.  ",
    "mahabhashyam": "",
    "pradeep": "",
    "video": "",
    "lsk_chapter": "25"
}