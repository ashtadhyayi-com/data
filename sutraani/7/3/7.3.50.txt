{
    "i": "73050",
    "an": "",
    "ad": "अङ्गस्य$6$4$1",
    "ss": "अङ्गात् ठस्य इकः ",
    "sa": "अङ्गात् परस्य प्रत्ययस्य आदौ विद्यमानस्य  ठकारस्य 'इक्' आदेशः भवति । ",
    "sd": "प्रत्ययस्य आदौ विद्यमानः यः ठकारः, तस्य अनेन सूत्रेण 'इक्' इति आदेशः भवति । \n\nज्ञातव्यम् - \n1. यद्यपि इदं सूत्रमङ्गाधिकारे अस्ति, तथाप्यत्र 'अङ्गस्य' अयम् शब्दः 'अङ्गात्' इति विपरिणम्यते । अतः अङ्गात् परस्य (प्रत्ययस्य) यः प्रत्ययः तस्मिन् विद्यमानस्य ठकारस्य अनेन सूत्रेण 'इक्' आदेशः भवति । \n2.  <<आदेः परस्य>> [[1।1।54]] अनेन सूत्रेण प्रत्ययस्य आदौ स्थितस्यैव ठकारस्य अनेन सूत्रेण आदेशः भवति । अतः 'अठच्', 'इष्ठन्' - एतादृशेषु प्रत्ययेषु विद्यमानस्य ठकारस्य अनेन सूत्रेण इक्-आदेशः न विधीयते ।           \n\nउदाहरणद्वयम् एतत्  -    \n\n1. <<रेवत्यादिभ्यः ठक्>> [[4।1।146]] अनेन सूत्रेण रेवत्यादिगणस्य शब्देभ्यः <<तस्य अपत्यम्>> [[4।1।92]] अस्मिन् अर्थे 'ठक्' प्रत्ययः भवति । अस्य ठकारस्य वर्तमानसूत्रेण  इक्-आदेशः भवति । \nरेवती + ठक्\n→ रेवती + ठ [ककारस्य <<हलन्त्यम्>> [[1।3।3]] इत्यनेन इत्संज्ञा, <<तस्य लोपः>> [[1।3।9]] इति लोपः]           \n→ रेवती + इक [<<ठस्येकः>> [[7।3।50]] इति ठ्-इत्यस्य इक्-आदेशः]        \n→ रैवती + इक [<<किति च>> [[7।2।118]] इति आदिवृद्धिः]\n→ रैवत् + इक [<<यस्येति च>> [[6।4।148]] इति ईकारलोपः]\n→ रैवतिक \n\n2. <<लवणात् ठञ्>> [[4।4।52]] अनेन सूत्रेण 'लवण'शब्दात्  <<तदस्य पण्यम्>> [[4।4।51]]  अस्मिन् अर्थे 'ठञ्' प्रत्ययः भवति  । अस्य ठकारस्य वर्तमानसूत्रेण  इक्-आदेशः भवति ।\nलवण + ठञ्\n→ लवण + ठ  [ञकारस्य <<हलन्त्यम्>> [[1।3।3]] इत्यनेन इत्संज्ञा, <<तस्य लोपः>> [[1।3।9]] इति लोपः]    \n→ लवण + इक  [<<ठस्येकः>> [[7।3।50]] इति ठ्-इत्यस्य इक्-आदेशः]   \n→ लावण + इक [<<तद्धितेष्वचामादेः>> [[6।4।147]] इति आदिवृद्धिः]\n→ लावण् + इक [<<यस्येति च>> [[6।4।148]] इति ईकारलोपः]\n→ लावणिक\n\nज्ञातव्यम् - \n1. प्रत्ययस्य आदौ स्थितस्य ठकारस्य  <<चुटू>>  [[1।3।7]] इत्यनेन इत्संज्ञा न भवति - प्रयोजनस्य अभावात् । \n2. <<इसुसुक्तान्तात् कः>> [[7।3।51]] एतत् सूत्रम् वर्तमानसूत्रस्य अपवादरूपेण आगच्छति । ",
    "sk": " अङ्गात्परस्य ठस्येकादेशः स्यात् । रैवतिकः ॥",
    "lsk": "अङ्गात्परस्य ठस्येकादेशः स्यात्। रैवतिकः॥",
    "balamanorama": "<<ठस्येकः>> - ठस्येकः । अङ्गस्येत्यधिकृतं पञ्चम्या विपरिणम्यते । तदाह — अङ्गात्परस्य ठस्येति । ठकारस्येत्यर्थः । रैवतिक इति । रेवत्या अपत्यमिति विग्रहः । ठकि ककार इत्, अकार उच्चारणार्थः । ठकारस्य इकोऽदन्त आदेशः । अङ्गात्किम्  । कर्मण इत्यत्र ठकारस्य न भवति । अत्र भाष्ये अङ्गसंबन्धिठस्येति व्याख्याने कर्मठ इत्यत्र सुपं प्रति कर्मठशब्दस्याङ्गत्वात्तदीयठस्य इकादेशमासङ्ख्य अङ्गसंज्ञानिमित्तं यष्ठकारस्तस्ये को भवति, तादृशश्च ठकारः प्रत्यय एव भवति, नचेह ठकारः प्रत्यय इति समाहितम् । ततश्च ठकि अकार उच्चारणार्थः, ठकार एव प्रत्यय इकति विज्ञायते ।ठस्येति सङ्घातग्रहण॑मित्यपि भाष्ये स्थितम् । अस्मिन्पक्षे ठकि अकार उच्चारणार्थो न भवति, सङघात एव प्रत्ययः, इकादेशे अकार उच्चारणार्थ एवेत्यलम् ।",
    "tattvabodhini": "",
    "padamanjari": " अत्र द्वौ पक्षौ - ठेति व्यञ्जनमात्रं स्थानित्वेन निर्द्दिश्यते, अकारस्तूच्चारणार्थः, एवं ढगादिष्वपीत्येकः पक्षः; सङ्घातः प्रत्ययः, स्थान्यप्यत्र स एवेति द्वितीयः । तत्राद्ये पक्षे पठिता, पठितुमित्यादौ धात्वन्तस्यापि प्रसङ्गः; द्वितीये तु अठचि कर्मठ इत्यत्रापि प्राप्नोति । तत्र द्वयोरपि पक्षयोर्यथा दोषो न भवति तथा दर्शयन्नाह - अङ्गस्य निमितं यष्ठ इति । सम्बन्धस्तत्र नावयवावयविभावलक्षणः, पठितेत्यादावपि प्रसङ्गात्; किं तर्हि ? निमितनिमितिभावलक्षणः । अङ्गस्य सम्बन्धीत्युक्ते तद्रूपसम्बन्ध्येव प्रतीयते; प्रत्ययश्च तद्रूपसम्बन्धी, तदायतत्वादङ्गव्यपदेशस्य । तदेवमङ्गव्यपदेशनिमितस्य प्रत्ययस्य ग्रहणादुभयोरपि पक्षयोर्दोषाभावः । किञ्च - सङ्घातपक्षे अर्थवतष्ठशब्दस्य ग्रहणान्न भवति कर्मठः - इत्यत्र प्रसङ्गः । वर्णग्रहणे त्वर्थवत्परिभाषा न प्रवर्तते । तत्र सङ्गातपक्षे दोषान्तरमाशङ्क्य परिहरति - तत्रेति । पुनरपि तस्मिन्नेव पक्षे चोदयति - मथितं पण्यमस्येति । वर्णग्रहणमे तु ठनल्विधौऽ इति स्थानिवत्वनिषेधादिकस्य कादेशाप्रसङ्गः । कादेशः । प्राप्नोतीति । ननु तान्तादङ्गादित्युच्यते, न चात्र तान्तमङ्गम्, ततः प्रत्ययस्याविधानात् ? नैतदस्ति; एकदेशविकृतस्यानन्यत्वादङ्गं भवति, तान्तं च; ततश्च यथा - अनुकम्पितो भानुदत इति ठचि द्वितीयादच ऊर्ध्वस्य लोपे कादेशो भवति - भानुक इति, तथात्रापि प्रसङ्गः ? परिहरति - सन्निपातेति । अजादिसन्निपातेन तान्तत्वमुपजायते, ततश्च तद्विघातस्य निमितं नोपपद्यते । परिहारान्तरमाह - यस्येतिलोपस्येति । स्थानिवद्भावस्तु ठचः परिस्मिन्पूर्वविधौऽ इत्यनेन । ननु पूर्वस्य विधावित्युच्यते, परस्यायम् ? तत्राह - पूर्वस्मादपिहीति । पञ्चमीसमासोऽपि तत्राश्रीयत इत्यर्थः । अन्ये त्वाहुः - वर्णग्रहणादेव तदन्तविधौ सिद्धे, अन्तग्रहणं प्रत्ययोपदेशकाले तान्तप्रतिपत्यर्थमिति ॥",
    "kashika": "अङ्गस्य निमित्तं यः ठः, कश्च अङ्गस्य निमित्तम्, प्रत्ययः, तस्य प्रत्ययठस्य इकः इत्ययमादेशो भवति। प्राग् वहतेष् ठक् [[4|4|1]] आक्षिकः। शालाकिकः। लवणाट् ठञ् [[4|4|52]] लावणिकः। ठगादिषु यदि वर्णमात्रं प्रत्ययः, उच्चारणार्थो ऽकारः, तदा इह अपि अकार उच्चारणार्थः, वर्नमात्रं तु स्थानित्वेन उपादीयते। सङ्घातग्रहणे तु प्रत्यये ऽत्र अपि सङ्घातग्रहणम् एव। तत्र कणेष्ठः कण्ठः इत्येवमादीनामुणादीनामुणादयो बहुलम् [[3|3|1]]इति न भवति। मथितं पण्यमस्य माथितिकः इत्यत्र तु यस्य इति च [[6|4|148]] इति लोपे कृते इसुसुक्तान्तात् कः [[7|3|51]] इति स्थानिवद्भावादिकस्य कादेशः प्राप्नोति, सन्निपातलक्षणो विधिरनिमित्तं तद्विघातस्य इति न भवति। यस्येति चेति लोपस्य स्थानिवद्भावाद्वा। पूर्वस्मादपि हि विधौ स्थानिवद्भावः।",
    "kashika_nyaas": "   अत्र यद्यविशेषेण ठस्य ग्रहणं स्यात्, पठिता, पठितुमित्यादौ धात्वन्तस्यापि स्यात्। अत एतद्दोषपरिजिहीर्षया प्रत्ययस्य ठस्य ग्रहणम्, न तु ठमात्रस्येति दर्शयितुमाह - `अङ्गस्य निमित्तं यष्ठः` इति। अङ्गस्येति सम्बन्धलक्षणा षष्ठी। अतर यद्यपि धात्ववयवो ह्रङ्गस्य सम्बन्धी भवति, तथापि यदा यतो ह्रङ्गस्यात्मलाभो यस्मिन्नङ्गमित्येतद्भवति, स एव प्रत्यासत्तेरङ्गस्य निमित्तीभूतः सम्बन्धी गृह्रते, न त्वरयवोऽपि। `कश्चाङ्गस्य निमित्तं भवति` इति। एवं मन्यते - यदि सामान्येनाङ्गस्य निमित्तं यत्तदिह गृह्रते धात्वन्तस्य ठस्य स्यादेव, भवन्ति हि अवयवा अङ्गसयावयविनो निमित्तम्; तैस्तस्यारभ्यमाणत्वादित्याह - `प्रत्ययः` इति। अस्यायमभिप्रायः - सत्स्वप्यवयवेषु यावत्प्रत्ययो नोत्पद्यते तावत्तस्यावयविनोऽङ्गात्मलाभो न भवति, तस्मस्तूत्पन्ने सति भवति; तस्मात्प्रत्यय एवाङ्गस्य निमित्तम्, नावयव इति। `आक्षिकः, शालाकिकः` इति। अक्षैर्दीव्यति, [`अक्षैर्दीव्यतीत्यर्थे ठक् - मु। पाठः] शलाकाभिर्दीष्यतीत्यर्थे ठक्। `लावणिकः` इति। अत्रापि लवणं पण्यमस्येति `लवणाट्ठञ्`  [[4|4|52]] ।इह ठस्येति वर्णमात्रस्य ग्रहणं वा स्यात्? सङ्घातस्य वा? तत्र पूर्वस्मिन पक्षे ठस्येति निर्देशो नोपद्यते; इतरस्मस्त्वोणादिकेऽतिप्रसङ्गः - `कणेष्ठः` (द।उ।5-6) कण्ठ इत्यादौ। इह तु मथितं पण्यमस्येति माथितिक इति ठस्येकादेशे कृते प्रकृतेश्च `यस्येति च`  [[6|4|148]]  इत्यकारलोपे सति तान्ततायामुपजातायामिकादेशस्य स्थानिवद्भावाट्ठग्रहणेन ग्रहणात्? `इसुसुक्तान्तात्? कः`  [[7|3|51]]  इति कादेशः प्रसज्येतेति यश्चोदयेत्, तं प्रत्याह - `ठगादिषु` इत्यादि। आदिशब्देन ठञादीनां ग्रहणम्, यदि तेषु वर्णमात्रमनच्कप्रत्ययोऽकारस्तूच्चारणार्थः, तदा `ठस्येकः`  [[7|3|50]]  इत्यत्राप्यकार उच्चारणार्थः। एवं वर्णमात्रं स्थानित्वेनोपादीयते। इहाप्यकार उच्चारणार्थ एवेति वर्णमात्रग्रहणेन यो दोषः परस्य चोदयिष्यतः स वर्णमात्रं स्थानित्वेनोपादीयते। इहाप्यकार उच्चारणार्थ एवेति वर्णमात्रग्रहणेन यो दोषः परस्य चोदयिष्यतः स निराकृतः। सत्यपि वर्णमात्रस्य ग्रहणे, आगन्तुकेनोच्चारणार्थेनाकारेण ठस्येति निर्देशस्योपादानात्। `सङ्घातग्रहणे तु` इत्यादि। अथ ठगादिषु सङ्घातः साच्कष्ठशब्दः प्रत्ययः, एवं सत्यत्रापि सूत्रे सङ्घातस्येति स्थानित्वेन ग्रहणं युक्तम्। यस्त्वस्मिन्? पक्षे प्रथमो दोषश्चोदयितुमिष्टः परस्य, तं जिहीर्षुराह - `तत्र` इत्यादि। योऽप्यस्मिन्? पक्षे द्वितीयो दोषस्तं `मथित पण्यमस्य` इत्यादिनाऽ‌ऽविष्कृत्य - `सन्निपातलक्षणो विधिः` इत्यादिना परिहरति। अजादिसन्निपातेन तकारान्ततोपजाता, सा नोत्सहतेऽजादित्वं विहन्तुमिति न भवति कादेशः। `यस्येति चेति लोपस्य स्थानिवद्भावाद्वावाद्वा` इति। न भवति कादेश इति प्रकृतेन सम्बन्धः; स्थानिवद्भावेन तकारान्ततया विहतत्वात्। स्थानिवद्भावः पुनः `अचः परस्मिन्`  [[1|1|56]]  इत्यादिना। पूर्वविधौ कत्र्तव्ये स्थानिवद्भवति, न चात्र पर्वस्य विधिः, किं तर्हि? पूर्वस्मादुत्तरस्य, तत्कुतः स्थानिवद्भावः? इत्याह - `पूर्वस्मादपि` इत्यादि। न केवलं पूर्वस्य विधिः पूर्वविधिरिति षष्ठसमासोऽभिमतः, अपि तु पूर्वस्माद्विधिः पूर्वविधिरिति पञ्चमीसमासोऽपीत्यभिप्रायः॥",
    "sae": "A ठकार present at the beginning of a प्रत्यय is converted to 'इक्'.",
    "mahabhashyam": " ठस्येकः किमिदं ठादेशे वर्णग्रहणमाहोस्वित्सङ्घातग्रहणम् ? ॥ कश्चात्र विशेषः ? ठादेशे वर्णग्रहणं चेद्धात्वन्तप्रतिषेधः ठादेशं वर्णग्रहणं चेद्धात्वन्तस्य प्रतिषेधो वक्तव्यः(1) । पठिता(2) । पठितुम् ॥ अस्तु तर्हि सङ्घातग्रहणम् सङ्घातग्रहणं चेदुणादिमाथितिकादीनां प्रतिषेधः सङ्घातग्रहणं चेदुणादिमाथितिकादीनां प्रतिषेधो वक्तव्यः । उणादीनां तावत् - कण्ठः(3) शण्ठः वण्ठः । इह च(4) मथितं पण्यमस्य माथितिक इति, - अकारलोपे कृते तान्तादिति कादेशः प्राप्नोति । वर्णग्रहणे पुनः सत्यल्विधिरयं भवति तस्माद्विशिष्टग्रहणम् तस्माद्विशिष्टस्य ठकारस्य ग्रहणं कर्तव्यम् ॥ ( तत्तर्हि कर्त्तव्यम्(5) ? । ) न कर्तव्यम् ॥ अस्तु तावद्वर्णग्रहणम् । ननु चोक्तं ठादेशे वर्णग्रहणं चेद्धात्वन्तप्रतिषेध(1)ःथ्द्य;ति ॥ नैषः दोषः-अङ्गादिति वर्तते ॥ न वै अङ्गादिति पञ्ञ्चम्यस्ति ॥ एव तर्हि प्रत्ययस्थस्येति वर्तते ॥ क्व प्रकृतम् ? ॥ प्रत्ययस्थात्कात्पूर्वस्यात इदाप्यसुप इति ॥ तद्वै पञ्ञ्चमीनिर्दिष्टं षष्ठीनिर्दिष्टेन चेहाऽर्थः ॥ अर्थाद्विभक्तिविपरिणामो(2) भविष्यति । तद्यथा - उच्चानि देवदत्तस्य गृहाणि ॥ आमन्त्रयस्वैनम्। देवदत्तमिति गम्यते। देवदत्तस्य गावोऽश्वा हिरण्यञ्ञ्च(2) । आढ्यो वैधवेयः । देवदत्त इति गम्यते । पुरस्तात्षष्ठीनिर्दिष्टं सदर्थात्प्रथमानिर्दिष्टं,द्वितीयानिर्दिष्टं च भवति । एवमिहापि -पुरस्तात्पञ्ञ्चमीनिर्दिष्टं सदर्थात्षष्ठीनिर्दिष्टं भविष्यति ॥ एवमप्युणादीनां प्रतिषेधो वक्तव्यः ॥ न वक्तव्यः । उणादयोऽव्युत्पन्नानि प्रातिपदिकानि एवमपि कर्मठ इत्यत्र प्राप्नोति ॥ एवं तर्ह्यङ्गस्येति संबन्धषष्ठी विज्ञास्यते -  अङ्गस्य यष्ठकारः ॥ किञ्ञ्चाऽङ्गस्य ठकारः ? ॥ निमित्तम् ॥ यस्मिन्नङ्गमित्येतद्भवति ॥ कस्मिंश्चैतद्भवति ? ॥ प्रत्यये ॥ अथ वा पुनरस्तु सङ्घातग्रहणम् ॥ ननु चोक्तं सङ्घातग्रहणं चेदुणादिमाथितिकादीनां प्रतिषेध इति ॥ उणादीनां तावत्प्रतिषेधो न वक्तव्यः । परिहृतमेतत् - उणादयोऽव्युत्पन्नानि प्रातिपदिकानीति । यदप्युच्यते - ःथ्द्य;ह च मथितं पण्यमस्य माथितिक इत्यकारलोपे कृते तान्तादिति कादेशः प्राप्नोतीति ॥ नैषः दोषः  - अकारलोपस्य स्थानिवद्भावान्न भविष्यति ॥ न सिध्यति-पूर्वविधौ स्थानिवद्भावो न चायं पूर्वविधिः ॥ अयमपि पूर्वविधिः । पूर्वस्मादपि विधिः पूर्वविधिरिति ॥ अथाप्युणादयो व्युत्पाद्यन्ते एवमपि न दोषः, क्रियते न्यास एव विशिष्टग्रहणं - ठस्येति ॥ ( ठस्येकः ) ॥ ",
    "pradeep": "",
    "video": ""
}