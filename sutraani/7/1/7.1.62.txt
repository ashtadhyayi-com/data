{
    "i": "71062",
    "an": "अचि$71061##नुम्$71058",
    "ad": "अङ्गस्य$6$4$1",
    "ss": "रधेः अलिटि इटि अचि नुम् न",
    "sa": "रध्- धातोः इडागमे कृते नुमागमः न भवति । परन्तु लिट्-लकारस्य विषये तु भवति । ",
    "sd": "<<रधिजभोरचि>> [[7।1।62]] इत्यनेन रध्-धातोः अजादिप्रत्यये परे नुमागमः विधीयते । परन्तु रध्-धातोः <<रधादिभ्यश्च>> [[7।2।45]] इत्यनेन  वैकल्पिके इडागमे कृते इडागमस्य विषये वर्तमानसूत्रेण अस्य नुमागमस्य निषेधः क्रियते । अस्यापि अपवादरूपेण लिट्-लकारः अस्ति चेत् इडागमस्य विषये अपि नुमागमः भवति । उदाहरणानि एतानि - \n\n1. रध्-धातोः तव्यत्-प्रत्ययान्तरूपम् - \nरध् + तव्यत् [<<तव्यत्तव्यानीयरः>> [[3|1|96]] इति तव्यत्-प्रत्ययः] \n→ रध् + इट् + तव्य [<<रधादिभ्यश्च>> [[7।2।45]] इति वैकल्पिकः इडागमः]\n→ रध्  + इ + तव्य [<<रधिजभोरचि>> [[7|1|61]] इत्यनेन नुमागमे प्राप्ते <<नेट्यलिटि रधेः>> [[7।1।62]] इति निषेधः ।]\n→ रधितव्य\nइडागमाभावे 'रद्धव्यम्' इति अपि रूपं सिद्ध्यति ।  अस्मिन् रूपेे नुमागमस्य प्रसक्तिः एव न विद्यते ।\n        \n2. रध्-धातोः लृट्-लकारस्य प्रथमैकवचनम्\nरध् + लृट् [<<लृट् शेषे च>> [[3।3।13]] इति लृट्-लकारः]\n→ रध् + स्य + लृट् [<<स्यतासी लृलुटोः>> [[3।1।33]] इति विकरणप्रत्ययः 'स्य']\n→ रध् + इट् + स्य + लृट् [<<आर्धधातुकस्य इड्वलादेः>> [[7|2|35]] इति इडागमः]\n→ रध् + इ + स्य + लृट्  [<<रधादिभ्यश्च>> [[7।2।45]] इति वैकल्पिकः इडागमः । इडागमस्य पक्षे <<रधिजभोरचि>> [[7|1|61]] इत्यनेन नुमागमे प्राप्ते <<नेट्यलिटि रधेः>> [[7।1।62]] इति निषेधः ।]\n→ रध् +  इ + स्य + तिप् [<<तिप्तस्..>> [[3।4।78]] इति प्रथमपुरुषैकवचनस्य प्रत्ययः तिप्]\n→ रधिष्यति [<<आदेशप्रत्यययोः>> [[8।3।59]] इति षत्वम्]\nइडागमाभावे 'रत्स्यति' इति अपि रूपं सिद्ध्यति । अस्मिन् रूपेे नुमागमस्य प्रसक्तिः एव न विद्यते ।\n       \n3. लिट्-लकारस्य विषये इडागमे कृते अपि अस्य सूत्रस्य प्रसक्तिः नास्ति । यथा रध्-धातोः लिट्-लकारस्य मध्यमपुरुषैकवचनस्य प्रक्रिया इयम्   -\nरध् + लिट् [<<परोक्षे लिट्>> [[3।2।115]] इति लिट्]\n→ रध् + रध् + लिट् [<<लिटिधातोरनभ्यासस्य>> [[6।1।8]] इति द्वित्वम्]\n→ र रध् + लिट् [<<हलादि शेषः>> [[7।4।60]] इति अभ्यासस्य धकारलोपः]\n→ र रध् + सिप् [<<तिप्तस्झि...>> [[3।4।78]] इति मध्यमपुरुषैकवचनस्य तिप्-प्रत्ययः]     \n→ र रध्  + थल् [<<परस्मैपदानां णलतुसुस्थलथुसणल्वमाः>> [[3।4।82]] इति तिप्-प्रत्ययस्य थल्-आदेशः]      \n→ र रध् + इट् + थल् [<<रधादिभ्यश्च>> [[7।2।45]] इति वैकल्पिकः इडागमः ]\n→ र र नुम् ध् इ + थल् [<<रधिजभोरचि>> [[7|1|61]] इत्यनेन नुमागमः]\n→ ररंधिथ [<<नश्चापदान्तस्य झलि>> [[8।3।24]] इति अनुस्वारः]\n→ ररन्धिथ [<<अनुस्वारस्य ययि परसवर्णः>> [[8।4।58]] इतो परसवर्णः नकारः]\nइडागमाभावे 'ररद्ध' इत्यत्र तु नुमागमस्य प्रसक्तिः एव नास्ति, यतः प्रत्ययस्थः थकारः अच् नास्ति ।\n",
    "skn": "2516",
    "mskn": "733",
    "sskn": "0",
    "lskn": "0",
    "plskn": "0",
    "lpn": "0",
    "sk": " निड्वर्जे इटि रधेर्नुम्न स्यात् । रधिता । रद्धा । रधिष्यति । रत्स्यति । अङि नुम् । अनिदिताम् - <{SK415}> इति नलोपः । अरधत् ।{$ {!1194 णश!} अदर्शने$} । नश्यति । ननाश । नेशतुः । नेशिथ ॥",
    "lsk": "",
    "balamanorama": "<<नेट्यलिटि रधेः>> - नेटलिटि रधेः ।इदितो नुम् धातो॑रित्यतो नुमित्यनुवर्तते । तदाह — लिड्वर्जे इटीति । अङित्विति । पुषाद्यङि कृते सतीत्यर्थः । अरधदिति ।मो अहं द्विषतेऽरधम् ।॑ णश अदर्शने इति । णोपदेशोऽयं सेट् ।रधादिभ्यश्चे॑ति वट् । तत्र इट्पक्षे आह — नेशिथेति ।थलि च सेटी॑त्येत्त्वाभ्यासलोपाविति भावः । इडभावपक्षे ननश्- थ इति स्थिते — ",
    "tattvabodhini": "<<नेट्यलिटि रधेः>> - नेटलिटि । इटीति किम्  । रन्धकः । अलिटीति किम्  । ररन्धिव । नुमि कृते संयोगात्परत्वेनाऽकित्त्वान्नलोपो न ।",
    "padamanjari": "  नुमि कृते इत्यादि । ननु चेटि सत्यजादित्वान्नुमा भवितव्यम्, प्रागेव चेटः कित्वं प्राप्नोति न च अलिटि इत्यस्य वैयर्थ्यम्, थल्यर्थवत्वान् एवं हि धातोरित्यनुवृतेरुपदेश एव नुम् भवति । अचीत्येषा तु विपयसप्तमी ।  अथेति । येषां छान्दसः क्वसुस्तेषामेष विचारो नास्ति, च्छन्दसि दृष्टानुविधानात् । एत्वाभ्यासलोपयोः कृतयोरिति । वस्वेकाजाद्घसाम् इत्यत्र कृतद्विर्वचनानामेकाचां ग्रहणादेव मुक्तम् । तत्र नुमागम इति । अचीति वचनात् । तस्येत्यादि । यद्यपि ररन्धिवेत्यादिवत् क्वसावप्यातिदेशिकं कित्वं नास्ति, तथाप्यौपदेशिकं कित्वमाश्रित्य नलोपो भवतीत्यर्थः ।  अथेत्यादि । एवं सति नेटॡइटि इति द्वावपि प्रतिषेधौ न वक्तव्यौ भवत इति भावः । विपरीतमावधारणं सम्भाव्येतेति । एवकारे तु क्रियमाणे न लाघ्रवे विशेषः ॥",
    "kashika": "इडादौ अलिटि प्रत्यये परे रधेर् नुमागमो न भवति। रधिता। रधितुम्। रधितव्यम्। इटि इति किम्? रन्धनम्। रन्धकः। अलिटि इति किम्? ररन्धिव। ररन्धिम। नुमि कृते संयोगान्तत्वातसंयोगल्लिट् कित् [[1|2|5]] इति कित्त्वं न अस्तीति नलोपो न भवति। अथ क्वसौ कथं भवितव्यम्? रेधिवानिति। कथम्? एत्वभ्यासलोपयोः कृतयोः इडागमः क्रियते, ततो नुमागमः, तस्य औपदेशिककित्त्वश्रयो लोपः। अथ इटि लिटि इत्येवं नियमः कस्मान् न क्रियते, लिट्येव इटि न अन्यत्र इति? विपरीतमप्यवधारणं सम्भाव्येत, इट्येव लिटि न अन्यत्र इति। तथा हि सति ररन्ध इत्यत्र न स्यात्, रधिता इत्यत्र च स्यादेव।",
    "kashika_nyaas": "   पूर्वेण प्राप्तस्य नुमः प्रतिषेध उच्यते। `रधिता` इत्यादि। `रधादिभ्यश्च`  [[7|2|45]]  इतीट्। `ररन्धिव, ररन्धिम` इति। क्रादिनियमादिट्?  [[7|2|13]]  `परस्मैपदानाम्`  [[3|4|82]]  इत्यादिना वस्मसोर्वमादेशौ।ननु रधिरयमसंयोगान्तः पठते, तत्र `असंयोगाल्लिट्? कित्`  [[1|2|5]]  इति कित्त्वे `अनिदिताम्`  [[6|4|24]]  इति नलोपः प्राप्नोति, स कस्मान्न भवति? इत्याह - `नुमि कृते` इत्यादि। `उपदेशावस्थायामेव नुम्? भवति` इत्युक्तमेतत्, तेनोपदेशावस्थायामेव नुमि कृते संयोगान्तत्वं जातमिति कित्त्वं नास्तीति न भवति नलोपः। `अथ क्वसौ कथं भवितव्यम्` इति। किं रराध्वानिति भवितव्यम्, उत रेधिवानिति पृच्छति। अपर आह - `रेधिवात्` इति। लिटः `क्वसुश्च`  [[3|2|107]]  इति क्वसुः, द्विर्वचनम्, `अत एकहल्मध्ये` [[6|4|120]]  इत्यादिनैत्त्वांभ्यासलोपौ, `वस्वेकाजाद्घसाम्`  [[7|2|67]]  इतीट्? नुम्, `सान्तमहतः संयोगस्य`  [[6|4|10]]  इति दीर्घः। `कथम्` इत्यादि। एवं मन्यते - यदेङ्? भवति तस्मश्च नुमा भवितव्यम्, नुमि च सत्येकहल्मध्यता नास्तीत्येत्त्वेऽब्यासलोपयोः पुनः प्रत्यापत्त्या भवितव्यम्, ततश्च कृतद्विर्वचन एकाण्न भवतीतीटा न भवितव्यम्; तस्माद्ररध्वानिति युक्तं भवितुमिति। इतरस्तु कृतसयापि नुमोऽत्रि लोपेन भवितव्यम्, ततश्चैकहल्मध्यताभावो नोपपद्यते, कुतः पुनरेत्त्वाभ्यासलोपयोः प्रत्यापत्तिः? इत्याह - `एत्त्वाभ्यासलोपयोः कृतयोः` इत्यादि। कृतद्विर्वचनानामेकाचां क्वसोरिङ् विधीयते। `ततो नुमागमः` इति। अचि तद्विधानात्? तस्यौपदेशिकत्त्वाश्रयो लोप इत्यौपदेशिकग्रहणान्नुमि कृते संयोगान्तत्वादातिदेशिकस्य कित्त्वस्यासम्भवात्। `अथ` इत्यादि। इटि `नेटि`  [[7|2|4]]  इत्युच्यमाने पुर्वेण सिद्धे सति नियमर्थमेतद्भविष्यति - लिटएवेडादौ, नान्यस्मिन्निडादाविति। तेन ररन्धिव, ररन्धिमेत्यादौ भविष्यति, न रधितेत्येवमादौ। तस्मादिटिलिटीति कस्मान्नोक्तम्, एवं सतीष्टं सिध्यति, लघु च सूत्रं भवतीति भावः। `लिटएव` इति। नियमस्वरूपं दर्शयति। `नान्यत्र` इत्यनेनापि तस्य व्यवच्छेद्यम्। यतो हेतोर्नियमो न क्रियते, तं दर्शयितुमाह - `विपरीतम्` इत्यादि। `इटएव लिटि` इति। विपरीतनियमसय स्वरूपकथनम्। `नान्यत्र` इत्यनेनापि तद्ध्यवच्छेद्यं दर्शयति। कस्माद्विपरीतमवधारणं नेष्यते? इत्याह - `तथा हि` इत्यादि। इटएव लिटीत्यस्य नियमस्यानिडादिर्ल्लिङ्व्यावर्त्त्य इतीडादावेव लिटि भवति, नानिडादाविति। ततश्चानिडादित्वाद्ररन्धेत्यत्र नुम्? न स्यात्। रधितेत्यत्र पूर्वेम स्यादेव; नियमेनाव्यावर्त्तितत्वात्। तस्मात्तद्दोषपरिजिहीर्षया नियमो न क्रियते॥",
    "sae": "For the verb root रध्, there is no नुमागम if an  इडागम is done. However, in case of लिट्-लकार, नुमागम happens in-spite of इडागम.",
    "mahabhashyam": " नेट्यलिटि रधेः इमौ द्वौ प्रतिषेधावुच्येते - उभौ शक्याववक्तम्(3) ॥ कथम् ? ॥ एवं वक्ष्यामि इटि लिटि रधेर्नुम् । (ःथ्द्य;टि लिटि रधेर्नुम् - ) भवतीति । तन्नियमार्थं भविष्यति - लिट्येवेडादौ नान्यस्मिन्निडादाविति ॥ ( नेट्यलिटि ) ",
    "pradeep": "",
    "video": ""
}
