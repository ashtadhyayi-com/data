{
    "i": "71085",
    "an": "सौ$71082",
    "ad": "अङ्गस्य$6$4$1",
    "ss": "पथि-मथि-ऋभुक्षामङ्गस्य सौ आत् ",
    "sa": "पथिन्, मथिन्, ऋभुक्षिन् - एतेषामङ्गस्य सुँ-प्रत्यये परे 'आ' आदेशः भवति । ",
    "sd": "पथिन् (मार्गः),  मथिन् (मथने प्रयुक्तः दण्डः),  ऋभुक्षिन् (इन्द्रः) इतेषामङ्गस्य सुँ-प्रत्यये परे आत्-आदेशः भवति ।  आत्-इत्यत्र तकारः उच्चारणार्थः । अतः अनेन सूत्रेण 'आ' इति एकाल्-आदेशः विधीयते । <<अलोऽन्त्यस्य>> [[1।1।52]] इत्यनेन अङ्गस्य अन्तिमवर्णस्य अयमादेशः भवति । यथा -\r\n\r\n1. पथिन् + सुँ\r\n→ पथि आ + स् [<<पथिमथ्यृभुक्षामात्>> [[7|1|85]] इत्यनेन नकारस्य आकारादेशः]\r\n→ पथ आ + स् [<<इतोऽत् सर्वनामस्थाने>> [[7|1|86]] इत्यनेन इकारस्य अकारादेशः] \r\n→ पन्थ् अ आ + स् [<<थो न्थः>> [[7|1|87]] इति थकारस्य 'न्थ्' आदेशः]\r\n→ पन्थाः [सवर्णदीर्घः,   विसर्गनिर्माणम्]\r\n\r\nएवमेव मन्थाः इति रूपं सिद्ध्यति ।\r\n   \r\n2. ऋभुक्षिन् + सुँ\r\n→ ऋभुक्षि आ + स् [<<पथिमथ्यृभुक्षामात्>> [[7|1|85]] इत्यनेन नकारस्य आकारादेशः]\r\n→ ऋभुक्ष आ + स् [<<इतोऽत् सर्वनामस्थाने>> [[7|1|86]] इत्यनेन इकारस्य अकारादेशः] \r\n→ ऋभुक्षाः [सवर्णदीर्घः,   विसर्गनिर्माणम्]\r\n  \r\nज्ञातव्यम् - \r\n1. यद्यपि 'न्थ्' अयमनेकाल् आदेशः, तथाप्यत्र स्थानी स्पष्टरूपेण निर्दिष्टः अस्ति । अतः 'कः स्थानी' एतादृशः अनियमः नास्ति, अतः अत्र <<अनेकाल् शित् सर्वस्य>> [[1।1।55]] अस्य न किमपि प्रयोजनम् । ]  अनया परिभाषया थकारस्यैव आदेशः अत्र विधीयते ।\r\n\r\n2. अयमात्वम् नपुँसकस्य विषये न विधीयते । यथा, सुपथिन् इति नकारान्त-नपुँसकलिङ्गवाची शब्दः । 'सुपथिन् + सुँ' इत्यत्र <<स्वमोर्नपुँसकात्>> [[7।1।23]] इत्यनेन सुँ-प्रत्ययस्य लुकि कृते <<न लुमताङ्गस्य>> [[1।1।63]] इत्यनेन  <<पथिमथ्यृभुक्षामात्‌>> [[7।1।85]] इति अङ्गकार्यम् निषिध्यते । अतः केवलं नकारलोपं कृत्वा 'सुपथि' इति रूपं सिद्ध्यति ।\r\n                ",
    "skn": "365",
    "mskn": "315",
    "sskn": "272",
    "lskn": "292",
    "plskn": "0",
    "lpn": "287",
    "sk": " एषामाकारोऽन्तादेशः स्यात्सौ परे । आ-आदिति प्रश्लेषेण शुद्धाया एव व्यक्तेर्विधानान्नानुनासिकः ॥",
    "lsk": "एषामाकारोऽन्तादेशः स्यात् सौ परे॥",
    "balamanorama": "<<पथिमथ्यृभुक्षामात्>> - तेषु विशेषमाह — पथिमथ्यृभुक्षामात् । पन्थाश्च, मन्थाश्च ऋभुक्षाश्च, पथिमथ्यृभुक्षाणः, तेषामिति विग्रहः । 'सावनडुहः' इत्यतःसा॑वित्यनुवर्तते । आदिति तपरकरणम् । आकार एव विधेयः । तदाह — एषामित्यादिना ।अलोऽन्त्यस्ये॑ति नकारस्य आकारः । ननु नकारस्य आन्तरतम्यादनुनासिक एव आकारः प्राप्नोति । नच निरनुनासिकस्यैवाकारस्योच्चारणाच्छुद्ध एव आकार इति वाच्यं, गुणानामभेदकत्वाद्भेदकत्वेऽपि तपरकरणेन अनुनासिकस्याप्याकारस्य ग्रहणात्, व्यक्तिपक्षे तपरसूत्रस्य अनण्सु दीर्घप्लुतेषु विध्यर्थत्वात् । नच ग्रहणकसूत्रे वार्णसमाम्नायिकत्वेन निश्चितस्याऽण्ग्रहणस्य अप्रत्यय इत्यस्य च तपरसूत्रे अनुवृत्तेराकास्स्येहानण्त्वाद्विधीयमानत्वाच्च न तत्काल इति वाच्यं, तपरसूत्रे अण्ग्रहणस्य अप्रत्ययग्रहणस्य चानुवृत्तौ मानाऽभावादित्यत आह — आ आदिति सवर्णदीर्घेणाकारान्तरं प्रश्लिष्यते । ततश्चाननुनासिकरूप आकारो भवतीति लभ्यते । नच सर्वादेशत्वं शङ्क्यम् । नह्रत्र वर्णद्वयं विधीयते, विशेषणविशेष्यबावेनान्वयाभ्युपगमेन अननुनासिकाकारस्यैकस्यैव विधानादिति भावः । भाष्ये तु अनुनासिकविधेः संमतत्वे प्रतिपत्तिलाघवाय अनुनासिकस्यैव 'उञः, ऊ#ँ' इत्यत्रेव उच्चार्य विधानसंभवात्तदनुच्चारणाच्छुद एव आकार इह विधेय इत्युक्तम् । तपरकरणं तु उच्चारणार्थमेव । वस्तुतस्तुभाव्यमानेन सवर्णानां ग्रहणं ने॑ति परिभाषयैव अनुनासिकाकारनिराससंभवादाकारप्रश्लेषक्लेशो व्यर्थः ।भाव्यमानोऽण् सवर्णान्न गृह्णाती॑ति पाठस्तु प्रामादिकः, 'ज्यादादीयसः' इति सूत्रे आदिति तपरनिर्देशेनेयं परिभाषा ज्ञाप्यते-॒भाव्यमानेन सवर्णानां ग्रहणं ने॑त्यवे भाष्ये पाठात्, अणुदित्सूत्रभाष्येऽप्यण्ग्रहणरहिताया एवास्याः परिभाषायाः पाठदर्शनाच्चेत्यास्तां तावत् । नकारस्य आत्त्वे पथि आ स् इति स्थिते ।",
    "tattvabodhini": "<<पथिमथ्यृभुक्षामात्>> - पथिमथि ।गमेरिनि॑रित्यतइनि॑रितिपरमे कि॑ दित्यतःकि॑दित्यनुवर्तमानेमन्थः॑इत्यनेन निष्पन्नो मथिन्शब्दः ।पतस्थ च॑चादिनिः । पथिन् ।ऋभुक्षः स्वर्गवज्रयोः॑ । ततो मत्वर्थीयेनिना ऋभुक्षिन्निति बोध्यम् । ननुअस्थिदधी॑ति सूत्रे उदात्ततया पठितेऽप्यनङीष्टसिद्धौअनुङुदात्तः॑इत्युदात्तग्रहणंगुणा अभेदकाः॑इति पक्षं ज्ञापयतीति निर्विवादम् । तथाच तस्मिन्पक्षे सूत्रेननुनासिकोच्चारणेऽप्यान्तरतम्यादनुनासिकाऽ‌ऽकारः स्यादत आह -आ-आदिति ।",
    "padamanjari": "  एपन्था इति । इतोऽत्सर्वनामस्थाने इतीकारस्याकारः, सवर्णदीर्घत्वम्, थो न्थः । अनुनासिकस्य नकारस्यान्तर्यतोऽनुनासिक आकारः कस्मान्न भवति इत्याशङ्क्याह - स्थानिन्यनुनासिकेऽपीति । अक्ष कारणमाह - भाव्यमानेनेति । केचिद्भाव्यमानोऽण् सवर्णान्न गृह्यतीति पठन्ति, तेषाम्प्यण्ग्रहणं ग्राहकोपलक्षणार्थम्, तेनाकारोऽपि भाव्यमानो ग्राहको न भवति । तपरस्तत्कालस्य इत्यनेन तु ग्रहणशङ्का, उक्तं हि तत्र - अनणि विध्यर्थमेतदिति । स्यादेतत् - मा भूत्सवर्णाग्रहणम्, अनुनासिकस्यैव तु सूत्रे उच्चारणात्स एव स्यात् इत्यत आह - शूद्धो ह्ययमिति । अकारविधाने अतो गुणे परुपं स्यात् । अकारविधानं तु नकारनिवृत्यर्थ स्यात् लोपविधौ गौरवप्रसङ्गात् । तस्मादाकर एव विहितः ॥",
    "kashika": "पथिन् मथिनृभुक्षिनित्येतेषामङ्गानां सौ परतः आकारः आदेशो भवति। पन्थाः। अन्थाः। ऋभुक्षाः। स्थानिन्यनुनासिके ऽपि आकारो ऽनुनासिको न भवति। भाव्यमनेन सवर्णानां ग्रहणं न भवतीति शुद्धो ह्रयमुच्वार्यते।",
    "kashika_nyaas": "   हल्ङ्यादिलोपे प्राप्ते नलोपे चात्त्वं विधीयते। `पन्थाः` इति। `थो न्थः`  [[7|1|80]]  इति न्यादेशः, `इतिऽसर्वनामस्थाने`  [[7|1|86]]  इत्यत्त्वम्। ननु चास्य स्थान्यनुनासिको नकारः, तत्र `तपरसतत्कालस्य`  [[1|1|69]]  इति सवर्णानां ग्रहणे सत्यान्तरतम्यादनुनासिकेनैवाकारेण भवितव्यम्। किमिह शुद्धोऽयमुदाह्यियते? इत्याह - `स्थानिन्यनुनासिकेऽपि` इत्यादि। अत्रैव कारणमाह - `भाव्यमानः` इत्यादि। यदि च तपरेणापि भाव्यमानेनाणा सवर्णानां ग्रहणं न भवति, एवं सति `विङ्वनोरनुनासिकस्यात्`  [[6|4|41]]  इत्यत्रापि न स्यात्, तथा `जनसनखनां सञ्झलोः`  [[6|4|42]]  इत्यत्रानुनासिकाकारो न स्यात्। एवं तर्हि नैवायमाकारस्तपरः, किं तर्हि? दकारः। दकारस्तु मुखसुखार्थः, स चत्र्वभूतत्वान्न श्रूयते। स्यादेतत् - यद्यपि भाव्यमानोऽण्? सवर्णान्न गृह्णातीति (व्या।प।35) सवर्णानां ग्रहणं न भविष्यति, तथाप्यनुनासिकविशिष्टस्योच्चारणादनुनासिकेनैव युक्तं भवितुम्? इत्याह - `शुद्धो हि` इत्यादि। अयं ह्रकारः शुद्धो निरनुनासिक उच्यते तस्माच्छुद्ध एवेति नानुनासिकविशिष्टः। अथायं किमर्थं दीर्घ उच्यते, न ह्यस्व एव क्रियताम्, अत्रापि `अकः सवर्णे`  [[6|1|101]]  इति दीर्घत्वेन सिध्यत्येव? न सिध्यति; `अतो गुणे`  [[6|1|94]]  इति पररूपत्वं स्यात्। अकारोच्चारणसामर्थ्यान्न भविष्यतीति चेत्? न; अस्ति ह्रन्यदकारोच्चारणस्य प्रयोजनम्। किं तत्? नकारस्य श्रवणं न स्यादिति। लोपो हि क्रियमाणे गौरवं स्यात्, तस्माद्दीर्घो विधीयते॥",
    "sae": "The words पथिन्, मथिन् and ऋभुक्षिन् get an 'आ' आदेश in presence of  the सुँ-प्रत्यय.",
    "mahabhashyam": "",
    "pradeep": "",
    "video": ""
}
