{
    "i": "74049",
    "an": "तः$74047",
    "ad": "अङ्गस्य$6$4$1",
    "ss": "सः अङ्गस्य आर्धधातुके सि तः",
    "sa": "सकारान्तस्य अङ्गस्य सकारादि-आर्धधातुके प्रत्यये परे तकारादेशः भवति । ",
    "sd": "किम् नाम आर्धधातुकम्? <<आर्धधातुकम् शेषः>> [[3।4।114]] इत्यनेन धातुविहिता तिङ्भिन्नाः शित्भिन्नाः च सर्वे प्रत्ययाः आर्धधातुकप्रत्ययाः सन्ति । यदि सकारादि-आर्धधातुकप्रत्ययः , यथा - स्य, सन् आदयः - यदि सकारान्तात् अङ्गात् परः आगच्छति, तर्हि तस्य सकारस्य तकारादेशः भवति । यथा -\n\n1) वस्-धातोः लृट्-लकारस्य प्रथमपुरुषैकवचनम् -\nवस् + लृट् [<<लृट् शेषे च>> [[3।3।13]]]\n→ वस् + स्य + लृट् [<<स्यतासी लृलुटोः>> [[3।1।33]] इति स्य-विकरणप्रत्ययः]\n→ वस् + स्य + तिप् [<<तिप्तस्झि..>> [[3।4।78]] इति प्रथमपुरुषैकवचनस्य विवक्षायाम् तिप्-प्रत्ययः]\n→ वत् + स्य + ति [<<सः स्यार्द्धधातुके>> [[7।4।49]] इति सकारस्य तकारः]\n→ वत्स्यति ।\n\n2) वस्-धातोः सन्-प्रत्ययान्तरूपम् -\nवस् + सन् [<<धातोः कर्मणः समानकर्तृकादिच्छायां वा>> [[3।1।17]] इति सन्-प्रत्ययः]\n→ वस् वस् + स  [<<सन्यङोः>> [[6|1|9]] इति अङ्गस्य एकाच्-अवयवस्य द्वित्वम्  ]\n→ व वस् + स [<<हलादिः शेषः>> [[7।4।60]] इति सकारलोपः]\n→ वि वस् + स [<<सन्यतः>> [[7।4।79]] इति अकारान्तस्य अभ्यासस्य सन्-प्रत्यये परे  इकारादेशः]\n→ वि वत् स [<<सः स्यार्द्धधातुके>> [[7।4।49]] इति सकारस्य तकार]\n→ विवत्स [<<सनाद्यन्ताः धातवः>> [[3।1।32]] इति इत्संज्ञा]\n                           \nज्ञातव्यम् - \n1. अस्मिन् सूत्रे 'सः' इति षष्ठ्येकवचनमस्ति । 'सः अङ्गस्य' इत्युक्ते 'सकारान्तस्य अङ्गस्य' । <<येन विधिस्तदन्तस्य>> [[1।1।72]] इत्यनेन अत्र तदन्तविधिः क्रियते ।\n2. <<अलोऽन्त्यस्य>> [[1।1।52]] इत्यनेन अङ्गस्य अन्तिमवर्णस्य स्थाने आदेशः क्रियते ।\n3. अत्र 'सि' इति सप्तम्येकवचनमस्ति । <ऽयस्मिन्  विधिः तदादौ अल्ग्रहणेऽ>  अनया परिभाषया 'सकारादौ प्रत्यये परे' इति अस्य अर्थः जायते ।\n                                                                                  \n",
    "sk": " सस्य तः स्यात्सादावार्धधातुके । घत्स्यति । घसतु । अघसत् । घसेत् । लिङाद्यभावादाशिष्यस्याप्रयोगः ॥ ",
    "lsk": "सस्य तः स्यात्सादावार्धधातुके । अत्तुमिच्छति जिघत्सति । एकाच इति नेट् ॥",
    "balamanorama": "<<सः स्यार्द्धधातुके>> - सः सि । 'सः' इति छेदः । 'स' इति षष्ठन्तम् । सीति सप्तम्यन्तमाद्र्धधातुकविशेषणं । तदादिविधिः । 'अच उपसर्गात्तः' इत्यतस्त इत्यनुवर्तते । अकार उच्चारणार्थः । तदाह — सस्य तः स्यादिति । आदेशे अकारस्य उच्चारणार्थत्वत्तकारः स्यादित्यर्थः ।",
    "tattvabodhini": "<<सः स्यार्द्धधातुके>> - सः — सीति च्छेदः । सादौ किम्  । घस्मरः । आद्र्धधातुके इति किम्  । वस्से । आशिषीति । आशीर्लिङीत्यर्थः । एतच्च कर्तरि प्रोगमभिप्रेत्योक्तम् । कर्मणि तु यग्विषये प्रयोगो नेति बोध्यम् ।",
    "padamanjari": " वत्स्यतीत्यादि । ठ्वस निवासेऽ, लट् । जिघत्सतीति । ठ्लुङ्सनोर्घस्लृऽ । आस्से, वस्से इति । ठास उपवेशनेऽ, ठ्वशे आच्छादनेऽ - अदादी अनुदातेतौ । ठतङ्ऽ इत्युच्यिमाने व्यतिवत्सीष्टेत्यत्रापि न स्यात् ॥",
    "kashika": "सकारान्तस्य अङ्गस्य सकारादौ आर्धधातुके परतः तकारादेशो भवति। वत्स्यति। अवत्स्यत्। विवत्सति। जिघत्सति। सः इति किम्? वक्ष्यति। सि इति किम्? घासः। वासः। आर्धधातुके इति किम्? आस्से। वस्से।",
    "kashika_nyaas": "   अत्रापि द्वितकारपक्षेऽनेकाल्त्वात्? सर्वादेशः प्राप्नोति, तस्मात्? `अचः` इति। पञ्चम्यन्तमनुवर्तनीयमिति। अथ वा - `निर्दिश्यमानस्यादेशा भवन्ति` (व्या।प।106) इति सकारस्यैव भविष्यति। `वत्स्यति` इति। `वसनिवासे` (धातुपाठः-1942)। `जिघत्सति` इति। अदेः सन्, `लुङ्सनोर्घस्लृ`  [[2|4|37]]  इति तस्य घस्लादेशः। `वक्ष्यति` इति। `वच परिभाषणे` (धातुपाठः-1842), <<चोः कुः>> [[8|2|30]]  इति कुत्वम्। `घासः, वासः` इति। भावे घञ्, <<घञपोश्च>> [[2|4|38]]  इत्यदेर्घस्लादेशः। `आस्से, वस्से` इति। `आस उपवेशने` (धातुपाठः-1021), `वस आच्छादने` (धातुपाठः-1023), अनुदात्तेत्त्वादात्मनेपदम्, `चासः से`  [[3|4|80]] , अदादित्वाच्छपो लुक्। अथ `सः स्यतिङ्` इति कस्मान्नोक्तम्? नैवं शक्यम्; इहापि न स्यात् - व्यतिवत्सीष्ठा इति॥",
    "sae": "A  सकारान्त अङ्ग gets a तकारादेश When followed by a सकारादि-आर्धधातुक प्रत्यय.",
    "mahabhashyam": "",
    "pradeep": "",
    "video": ""
}