{
    "i": "74063",
    "an": "चुः$74062##अभ्यासस्य$74058",
    "ad": "अङ्गस्य$6$4$1##अभ्यासस्य$7$4$58",
    "ss": "",
    "sa": "",
    "sd": "",
    "skn": "2641",
    "mskn": "867",
    "sskn": "0",
    "lskn": "0",
    "plskn": "0",
    "lpn": "0",
    "sk": " कवतेरभ्यासस्य चुत्वं न स्याद्यङि । कोकूयते । कौतिकुवत्योस्तु चोकूयते ॥",
    "lsk": "",
    "balamanorama": "",
    "tattvabodhini": "<<न कवतेर्यङि>> - न कवतेर्यङि । इह कोरित्येव वाच्ये कवतेरिति शपा निर्देशात्कूङ् शब्द इति भ्वादिरेव गृह्रते न तु कु शब्द इत्यदादिः, कूङ् शब्द इति तुदादिश्चेत्याशयेनाह —  कौतिकुवत्योस्त्विति । ननुको॑रित्युक्तेऽपि कूङः प्रसङ्गो नास्ति, दीर्घान्तत्वात्, लुग्विकरणपरिभाषया च कौतेरपि प्रसङ्गो नास्तीति चेत् । अत्राहुः — को॑रित्युक्ते तु निनुबन्धपरिभाषाया अपि जागरूकत्वादुभयोग्र्रहणं स्यादिति कौतिव्यावृत्त्यर्थं शपा निर्देश कर्तव्यः । कृते च तस्मिन्कुवतिमपि व्यावर्तयतीत्यत्र तात्पर्यमिति ।कुङ॑ इत्येवाऽत्र सुवचम् ।",
    "padamanjari": " कवतेरित्यादि । ठ्कूङ् शब्देऽ इति तुदादिः, ठ्कु शब्देऽ इत्यदादिः, ठ्कुङ् खुङ्ऽ इति भूवादिः शब्दार्थ एव । तत्रासति विकरणनिर्देशे ठ्कोःऽ इत्यच्यमाने त्रयाणमपि ग्रहणं स्याद् । अथ तौदादिको दीर्घान्तः ? एवमपि द्वयोर्ग्रहणं स्यात् । न च निरनुबन्धकत्वादादादिकस्यैव ग्रहणम्; लुग्विकरणत्वात् । तस्माद्भौवादिकस्यैव यथा स्यादिति विकरणनिर्द्देशः ॥",
    "kashika": "कवतेः अभ्यासस्य यङि परतः चुः न भवति। कोकूयते उष्ट्रः। कोकूयते स्वरः। कवतेः इति विकरणनिर्देशः कौतेः कुवतेश्च निवृत्त्यर्थः। तयोः चुत्वम् एव भवति। चोकूयते। यङि इति किम्? चुकुवे।",
    "kashika_nyaas": "   पूर्वेण प्राप्तस्य चुत्वस्यायं निषेधः। `कोकूयते` इति। `अकृत्सार्वधातुकयोः`  [[7|4|25]]  इति दीर्घः, `गुणो यङ्लुकोः`  [[7|4|82]]  इत्यभ्यासस्य गुणः। अथ विकरणनिर्देशः किमर्थः, न `कोः` इत्येवोच्येत? इत्यत आह - `कवतेः` इत्यादि। `कुङ्? शब्दे` (धातुपाठः-1401) इति तौदादिकः, `कु शब्दे` (धातुपाठः-1042) इत्यादादिकः, `कुङ्` (धातुपाठः-151) इति मौदादिकः शब्दार्थ एव; तत्र भौवादिकस्य ग्रहणं यथा स्यात्, इतरयोर्मा भूदित्येवमर्थो विकरणनिर्देशः। ननु चानयोर्निवृत्तेरेतत्? फलम् - चोकूयत इत्येतदपि रूपं यथा स्यादिति, एतच्च `कोः` इत्यपि निर्देशे निरनुबन्धकपरिभाषया कौतेरेव निरनुवन्धकस्य ग्रहणे सति सिध्यत्येव, तस्मात्? `कोः` इत्येवं निर्देशः कत्र्तव्यः? नैतदेवम्; सत्यपि हि शब्दार्थत्वे भिद्यत एवैषामभिधेयम्। तथा हि - कवतिस्तावदव्यक्तशब्दे वत्र्तते - उष्ट्रः कोकूयत इति; कुवतिरप्यात्र्तस्वरे वत्र्तते - चोकूयते बृषल इति, पोडित इत्यर्थः; कौतिस्तु शबदमात्रे। तस्माद्विशिष्यटार्थस्य परिग्रहो यथा स्यादित्येवमर्थो विकरणनिर्देशः कत्र्तव्यः। ननु लुग्विकरणपरिभाषया कौतेर्न भविष्यतीति, तत्किमर्थं तन्निवृत्तयर्थता विकरणस्योपपद्यते? एवं मन्यते - कुवतिनिवृत्त्यर्थोऽवश्यं विकरणनिर्देशः कत्र्तव्यः, सोऽन्यार्थः क्रियमाणः कौतेर्निवृत्त्यर्थोऽपि भवति, तेन लुग्विकरणपरिभाषा (व्या।प।50) अत्र कौतेर्निवृत्त्यर्थमाश्रयितव्या न भवति। `चुकुवे` इति। पूर्ववत्? तशब्दस्यैच्? `अचि श्नुधातु`  [[6|4|77]]  इत्यादिनोवङ्॥",
    "sae": "",
    "mahabhashyam": "",
    "pradeep": "",
    "video": ""
}
