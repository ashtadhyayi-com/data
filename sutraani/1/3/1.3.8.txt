{
    "i": "13008",
    "an": "आदिः$13005##प्रत्ययस्य$13006##उपदेशे$13002##इत्$13002##धातवः$13001",
    "ad": "",
    "ss": " उपदेशे अतद्धितस्य  प्रत्ययस्य आदिः ल-श-कु इत् ",
    "sa": "तद्धितभिन्नप्रत्ययस्य औपदेशिक-अवस्थायाम् विद्यमानः आदिस्थः - (1) लकारः , (2) शकारः (3) कवर्गीयवर्णः इत्संज्ञकः भवति । ",
    "sd": "उपदेशः नाम किम्? 'उपदेशः आद्योच्चारणम्' । इत्युक्ते, आदिऋषिभिः (पाणिनि-कात्यायन-पतञ्जलिभिः) यस्य उच्चारणं कृतम् सः उपदेशः । आदिऋषिभिः कस्य कस्य उच्चारणं कृतम्? प्रत्याहाराणाम्, प्रत्ययानाम्, आदेशानाम्, आगमानाम्, धातूनाम् । अतः एते सर्वे, यथा ऋषिभिः मूलरूपेण उच्चारिताः, तस्याम् स्थितौ उपदेशसंज्ञकाः भवन्ति । (अस्मिन् विषये विस्तारेण <<उपदेशेऽजनुनासिक इत्>> [[1।3।2]] अस्य सूत्रस्य विवरणे उक्तमस्ति ।)\n\nयदि कश्चन प्रत्ययः तद्धितः नास्ति, यदि च तस्य औपदेशिकस्थितौ प्रथमः वर्णः ल् / श् / कवर्गीयः अस्ति, तर्हि तस्य अनेन सूत्रेण  इत्संज्ञा भवति । यथा - \nउदाहरणानि - \n1) 'ल्युट्' अयं कृत्-प्रत्ययः । अतः अस्य आदिवर्णः ल् इत्संज्ञकः भवति ।\n2) 'शप्' अयं विकरणप्रत्ययः ।  अतः अस्य आदिवर्णः श्  इत्संज्ञकः भवति । \n3) 'क्त्वा'  अयं कृत्-प्रत्ययः । अतः अस्य आदिवर्णः क्  इत्संज्ञकः भवति ।      \n4) 'ङीष्' अयं स्त्रीप्रत्ययः ।  अतः अस्य आदिवर्णः ङ्  इत्संज्ञकः भवति ।      \n5) 'लच्छ्' अयं तु तद्धितप्रत्ययः । अतः अस्य आदिवर्णः ल् इत्संज्ञकः न भवति ।\n6) 'कन्' अयमपि तद्धितप्रत्ययः । अतः अस्य आदिवर्णः क्  इत्संज्ञकः न भवति ।\n",
    "skn": "195",
    "mskn": "153",
    "sskn": "114",
    "lskn": "135",
    "plskn": "69",
    "lpn": "16",
    "sk": " तद्धितवर्जप्रत्ययाद्या लशकवर्गा इतः स्युः । इति शसः शस्येत्संज्ञा ॥",
    "lsk": "तद्धितवर्जप्रत्ययाद्या लशकवर्गा इतः स्युः॥",
    "balamanorama": "<<लशक्वतद्धिते>> - ॒राम शस्-इति स्थिते, 'न विभक्तौ तुस्मा'इति सकारस्य नेत्वम् । तत्र शकारस्य अनन्त्यत्वाद्धलन्त्यमित्यस्याऽप्राप्तावाह-लशक्वतद्धिते । 'लशकु' इति समाहारद्वन्द्वः । उपदेशेऽजनुनासिक इत्,आदिर्ञिटुडवः,षः प्रत्ययस्ये॑त्यतः-इदिति , आदिरिति, प्रत्ययस्येति चानुवर्तते । अतद्धित इति षष्ठर्थे सप्तमी । तद्धितभिन्नस्य प्रत्ययस्य आदिभूतं लकारशकारकवर्गम् इत्संज्ञं भवतीत्यर्थः । तदाह — तद्धितवर्जेति । अतद्धित इति किम्  ।कर्णललाटात्कनलङ्कारे॑ । कर्णिका । अत्र ककारस्य तद्धितावयवत्वान्नेत्त्वम् । सति तस्मिन्किति चे॑त्यादिवृद्धिः स्यात् । एतेन प्रयोजनाऽभावादेव लशादितद्धितेषु नेत्त्वमित्यतद्धितग्रहणं व्यर्थमिति निरस्तम् । इति शस इति । शकारस्येत्संज्ञायां 'तस्य लोप' इति लोपः । शकारोच्चारणं तु 'जसः शी' 'तस्माच्छसो नः' इत्यादौ विषयविभागार्थम् । राम असिति स्थिते, अकः सवर्णे दीर्घ इति बाधित्वा, अतो गुण इति प्राप्ते प्रथमयोरिति पूर्वसवर्णदीर्घे, रामास् इति स्थिते । ",
    "tattvabodhini": "<<लशक्वतद्धिते>> - लशक्व ।आदिर्ञिटुडवः॑ इत्यतआदि॑-रित्यनुवर्ततेषः प्रत्ययस्ये॑त्यतः प्रत्ययस्येति ।अतद्धिते॑ इति पर्युदासाद्वा लभ्यत इत्याह — प्रत्ययाद्या इति । लश्त शश्च कुश्चेति समाहारद्वन्द्वेलशक्वि॑ति नपुंसकम् । तदितरेतरयोगद्वन्द्वेन विवृणोति-लशकवर्गा इति । अतद्धित इति कम् ,प्राणिस्थादातः-॑इति लच् । चूडालः ।लोमादिभ्यः[शः॑] । लोमशः । अत्र प्रयोजनाऽभावादेव नेत्संज्ञेति नेदं प्रत्युदाहरणमिति नव्याः ।कर्णललाटा॑दिति भवार्थे कन् । कर्णिका । सत्यां हीत्संज्ञायांकिति चे॑ति वृद्धिः स्यात् । प्रत्ययाद्या इति किम्  ।जल्पभिक्षे॑ति वृडः षाकन् । वराकः । अत्रक्ङिति चे॑ति गुणो न स्यात् ।",
    "padamanjari": " प्रियंवद इति। ठरुर्द्विषदजन्तस्य मुम्ऽ । जिष्णुरिति। स्नुप्रत्ययस्य गित्वपक्षे गकारस्येदमुदाहरणम्। चूडाल इति । मत्वर्थे ठ्प्राणिस्थादातो लजन्यतरस्याम्ऽइति । अत्र प्रयोजनाभावादेव न भविष्यतीति शक्यं वक्तुम्। कर्णिकेति। ठ्कर्णललाटात् कनलङ्कारेऽइति भवार्थे कन्। अत्र ठ्किति चऽ इति वृद्धिः स्यात्, रूपञ्च न सिध्येत्। अथ तुदिर्च्छिदिर्प्रभृतिषु इरित्यस्य समुदायस्य केनेत्संज्ञा?मा भूत्समुदायस्य, रेफस्य हलन्त्यम् इति भविष्यति, इकारस्य उपदेशेजनुनासिक इत् इति। इरितो वा इत्यात्रापि -  इश्च रश्चेरौ तावितावस्येति विग्रहः, न तु इरित्ययं समुदायः स इद्यस्येति। अवश्यं च इकारस्य पृथगीत्संज्ञेषितव्या, स्वरितेत इत्यात्मनेपदं यथा स्यादिति। यद्येवम्, ठिदितो नुम् धात्तोःऽ इति नुम् प्राप्नोति, कुम्भीधान्यन्यायेन न भवति; यस्य पुनः कुम्भ्यां वान्यत्र वा, नासौ कुम्भीधान्यः। नायं न्यायो नुम्विधौ शक्य आश्रयितुम्। इह हि न स्यात्-टुअनदिऽ नन्दथुरिति। ज्ञापकात् सिद्धम्, यदयम् ठ्न हशःऽ इति क्सस्य प्रतिषेधं शास्ति, तज्ज्ञापयति-नेदितां नुम्भवति; अन्यथा हशेरिदित्वान्नुमि सति अनिगुपधात्वात् क्सस्य प्राप्तिरेव नास्ति, किं तन्निषेधेन। परिहारान्तरमप्यत्र नुम्विधौ वक्ष्यते॥",
    "kashika": "तद्धितवर्जितस्य प्रत्ययस्यादितो वर्तमाना लकारशकारकवर्गा इत्संज्ञा भवन्ति। लकरः, ल्युट् च [[3|3|115]] चयनम्, जयनम्। शकारः, कर्तरि शप् [[3|1|68]] भवति, पचति। कवर्गः, क्तक्तवतू निष्ठा [[1|1|26]] भुक्तः, भुक्तवत्। प्रियवशो वदः खच् [[3|2|38]] प्रियंवदः, वशंवदः। ग्लाजिस्थश्च ग्स्नुः [[3|2|139]] ग्लास्नुः, जिष्णुः, भूष्णुः। भञ्जभासमिदो घुरच् [[3|2|161]] भुअङ्गुरम्। टाङसिङसाम् इनाऽत्स्याः [[7|1|12]] वृक्षात्, वृक्शस्य। अतद्धिते इति किम्? चूढालः। लोमशः। कर्णिका।",
    "kashika_nyaas": "   `प्रियंवदः` इति। `प्रियवशे वदः खच्`  [[3|2|38]] , `अरुर्द्विषदजन्तस्य`  [[6|3|66]]  इति मुम्। `जिष्णुः`- इति। `ग्लाजिस्थश्च क्स्नुः`  [[3|2|139]]  इति। ये तु क्स्नुप्रत्ययं गितमिच्छन्ति तन्मतेनेदं गकारस्योदाहरणम्। ये तु कितमिच्छन्ति तन्मतेनेमपि ककारस्योदाहरणं भवति।`चूडाल#ः` इति। मत्वर्थे `प्राणिस्थादातो लजन्यतरस्याम्`  [[5|2|95]]  इति लच् प्रत्ययः। ननु च प्रयोजनाभावादत्रेत्संज्ञा न भविष्यति; लित्प्रत्ययात् पूर्वस्योदात्तत्वं प्रयोजनमिति चेत्, न; चित्स्वरस्य हि सर्वस्य रस्यापवादत्वात् प्रत्ययस्वरेणह्रन्तोदात्तत्वे सिद्धे चित्करणस्यैतत् प्रयोजनम् -  चित्स्वर एव यथा स्यात्, योऽन्यः स्वरः प्राप्नोति स मा भूदिति। इदं तु प्रत्युदाहरणम् -  लोमान्यस्य सन्तीति `लोमादिपामादि`  [[5|2|99]]  इत्यादिना शः, लोमशः? एतदपि नास्ति, अत्रापि प्रोयजनाभावादेवेत्संज्ञा न भविष्यति। इदं तर्हि प्रत्युदाहरम् -  `कर्णललाटात् कनलङ्कारे`  [[4|3|65]]  इति भावार्थे कन्; कर्णिका, यद्यत्रेत्संज्ञा स्यात् `किति च`  [[7|2|118]]  इत्यादिवृद्धिः स्तात्, ततश्च रूपमेव न सिद्ध्येत? यद्येवम् इवमेवोपन्यसनीयम्, नेतरे? एवं मन्यते -  एतदर्थम् `अतद्धिते`इति क्रियमाणमिहापि मन्दधियां प्रतिपत्तिगौरवं परिहर्तु चूडालः, लोमश इत्येवमर्थमपि भवितुमर्हतीति॥",
    "sae": "The letters ल्, श्, क्, ख्, ग्, घ्, ङ्  at the beginning of the औपदेशिक form of a non-तद्धित प्रत्यय are called इत् ।",
    "mahabhashyam": "",
    "pradeep": "",
    "video": "",
    "lsk_chapter": "5"
}