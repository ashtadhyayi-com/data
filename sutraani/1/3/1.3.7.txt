{
    "i": "13007",
    "an": "आदिः$13005##प्रत्ययस्य$13006##उपदेशे$13002##इत्$13002",
    "ad": "",
    "ss": "उपदेशे प्रत्ययस्य आदिः चुटू इत् ",
    "sa": "उपदेशे प्रत्ययस्य आद्यस्थाः चवर्गीयवर्णाः टवर्गीयवर्णाः च इत्संज्ञकाः भवन्ति  । ",
    "sd": "उपदेशः नाम किम्? 'उपदेशः आद्योच्चारणम्' । इत्युक्ते, आदिऋषिभिः (पाणिनि-कात्यायन-पतञ्जलिभिः) यस्य उच्चारणं कृतम् सः उपदेशः । आदिऋषिभिः कस्य कस्य उच्चारणं कृतम्? प्रत्याहाराणाम्, प्रत्ययानाम्, आदेशानाम्, आगमानाम्, धातूनाम् । अतः एते सर्वे, यथा ऋषिभिः मूलरूपेण उच्चारिताः, तस्याम् स्थितौ उपदेशसंज्ञकाः भवन्ति । (अस्मिन् विषये विस्तारेण <<उपदेशेऽजनुनासिक इत्>> [[1।3।2]] अस्य सूत्रस्य विवरणे उक्तमस्ति ।)\n\nउपदेशस्थितौ प्रत्ययस्य प्रथमः वर्णः यदि चवर्गीयः वा टवर्गीयः, तर्हि तस्य अनेन सूत्रेण इत्संज्ञा भवति ।\n\nचवर्गीयस्य उदाहरणानि - जस् (ज्-वर्णस्य इत्संज्ञा) , च्फ (च्-वर्णस्य इत्संज्ञा), ञ्य (ञ्-वर्णस्य इत्संज्ञा) ।\nटवर्गीयस्य  उदाहरणानि - टा (ट् -वर्णस्य इत्संज्ञा) , ण्वुल् (ण्-वर्णस्य इत्संज्ञा), ड (ड्-वर्णस्य इत्संज्ञा) ।\n\nअत्र एकम् वार्त्तिकम् ज्ञातव्यम् - <!इँर इत्संज्ञा वाच्या !>  । इत्युक्ते, 'इँर्' अस्य शब्दसमुहस्य इत्संज्ञा भवति । यथा - दृशिँर् (प्रेक्षणे) अस्मिन् धातोः 'इँर्' इति शब्दसमूहस्य उपस्थितौ अनेन वार्त्तिकेन  तस्य शब्दसमुहस्यैव इत्संज्ञा भवति । इँकारस्य रेफस्य वा भिन्नरूपेण इत्संज्ञा न कर्तव्या ।\n",
    "sk": " प्रत्ययाद्यौ चुटू इतौ स्तः । इति जस्येत्संज्ञायाम् । ",
    "lsk": "प्रत्ययाद्यौ चुटू इतौ स्तः॥",
    "balamanorama": "<<चुटू>> - देवदत्तहन्तृंहतन्यायस्तु नात्र प्रवर्तत इति स्वादिसन्धौ मनोरथ इत्यत्र प्रञ्चितम् । राम जस् इति स्थिते — चुटू ।उपदेशेऽजनुनासिक इत् इत्यतः 'इ' दित्यनुवर्तते । तच्च द्विवचनान्ततया विपरिणम्यते । 'आदिर्ञिटुडवः' इत्यतआदि॑ग्रहणमनुवर्त्त्य द्विवचनान्ततया विपरिणम्यते ।षः प्रत्ययस्ये॑त्यनुवर्तते । तदाह — प्रत्ययाद्यावित्यादिना । इति जस्येति । इत्संज्ञायां तस्य लोप॑ इति लोपः । जकारस्तु जसश्शीत्यादौ शसो निवृत्त्यर्थः । ",
    "tattvabodhini": "<<चुटू>> - युटू ।आदिर्ञिटुडवः॑ इत्यतआदिः,॑षः प्रत्ययस्य॑ इत्यतःप्रत्ययस्ये॑ति चानुवर्तते, तदाह-प्रत्ययाद्याविति । प्रत्ययाद्यविति किम्  । वाचाटः ।तेन वित्तश्चुञ्चुप्चणपौ॑ इत्यत्र प्रत्ययादौ यकारो लुप्तनिर्दिष्टस्तेन चस्य नेत्संज्ञेति वक्ष्यति ।",
    "padamanjari": " आदी इदिति। प्रारम्भे वर्तमानावित्यर्थः। कौञ्जायन्य इति। च्फञन्तात् ठ्व्रतच्फञोरस्त्रियाम्ऽइति स्वार्थे स्वर्थे ञ्यः। शण्डिकादिभ्यो ञ्य इति। सोऽस्या भिजनः इति तत्र वर्तते। मन्दुरज इति । ड।लपोस्सैज्ञाच्छन्दसोः इति ह्रस्वः। अन्नाण्ण इति । ठ्धनगणं लब्धाऽइत्यतो लब्धेति तत्रानुवर्ते। किमर्थो योगविभागः,ठ्चुटूअषाः प्रत्ययस्यऽइत्येक एव योगः क्रियतामत आह-पृथगित्यादि। केशचुञ्चुः केशचण इति । अत्र चकारस्येत्संज्ञायाम् ठ्चितःऽइत्यन्तोदातत्वं स्यात्, पित्करणन्तु पर्यायार्थं स्यात्। अवादित्यस्यानुवृत्तिर्दर्शिता॥",
    "kashika": "चवर्गटवर्गौ प्रत्ययस्यादी इत्सञ्जौ भवतः। गोत्रे कुञ्जाऽदिभ्यश्च्फः [[4|1|98]] कौञ्जायनः। छस्य ईयादेशं वक्ष्यति। जस् ब्राह्मणाः झस्य अन्ताऽदेशं वक्ष्यति। शण्डिकाऽदिभ्यो ञ्यः [[4|3|92]] शाण्डिक्यः। तवर्गः, चरेष्टः [[3|2|16]] कुरुचरी, मद्रचरी। ठस्य इकादेशं वक्ष्यति। सप्तम्यां जनेर् डः [[3|2|97]] उपसरजः, मन्दुरजः। ढस्य एयादेशं वक्ष्यति। अन्नाण्णं [[4|4|85]] आन्नः। पृथग्योगकरणमस्य विधेरनित्यत्वज्ञापनार्थम्। तेन वित्तश्चुञ्चुप्चणपौ [[5|2|26]] केशचुञ्चुः, केशचणः। अवात् कुटारच् च [[5|2|30]], नते नासिकायाः संज्ञायां टिटञ्नाट्ज्भ्रटचः [[5|2|31]] अवटीतः। आदिः इत्येव। कर्मणि घटो ऽठच् [[5|2|35]] कर्मठः।",
    "kashika_nyaas": "   `कौञ्जायन्यः` इति। च्फञन्तात् `व्रातच्फञोरस्त्रियाम्`  [[5|3|113]]  इति स्वार्थे ञ्यः। `छस्येयादेशं वक्ष्यति` इति। इत्संज्ञापवादम्। `शाण्डिक्यः` इति। `शण्डिकादिभ्यो ञ्यः`  [[4|3|92]]  इति शण्डिकोऽभिजनोऽस्येत्यर्थे ञ्यः, तत्र हि `सोऽस्याभिजनः` इति वर्तते। `मन्दुरजः`इति। `ङयापोः संज्ञाच्छन्दसोर्बहुलम्`  [[6|3|62]]  इति मन्दूराशब्दस्य ह्यस्वत्वम्। `अन्नाण्णः- आन्नः` इति। `अन्नं लब्धा` इत्य्रथे णः। तत्र हि `धनगणं लब्धा`  [[4|4|84]]  इत्यतो लब्धेत्यनुवर्तते। अथ किमर्थं पृथग्योगः क्रियते, `चुटुषाः प्रत्ययस्य` इत्येक एव योगः क्रियतामित्यत आह -  `पृथग्योगकरणम्` इत्यादि। `तेन वित्तः`  [[5|2|26]]  इत्यादिनाऽस्य विधेरनित्यत्वज्ञापनस्य प्रयोजनं दर्शयति॥",
    "sae": "The letters - च्, छ्, ज्, झ्, ञ्, ट्, ठ्, ड्, ढ्, ण् -  at the beginning of the औपदेशिक form of a प्रत्यय are called इत् ।",
    "mahabhashyam": " चुटू चुञ्ञ्चुप्चणपोश्चकारप्रतिषेधः ॥ 1 ॥ चुञ्ञ्चुप्चणपोश्चकारस्य प्रतिषेधो वक्तव्यः । । केशचुञ्ञ्चुः । केशचणः । इदर्थाऽभावात्सिद्धम् ॥ 2 ॥ इत्कार्याऽभावादत्रेत्संज्ञा न भविष्यति ॥ इदमस्तीत्कार्यम्। चितः अन्त उदात्तो भवतीति अन्तोदात्तत्वं यथा स्यात् । पित्करणमिदानीं किमर्थं स्यात् ?। पित्करणं किमर्थमिति चेत्पर्यायार्थम् ॥ 3 ॥ पित्करणं किमर्थमित चेत्पर्यायार्थमेतत्स्यात् । एवं तर्हि यकारादी चुञ्ञ्चुप्चणपौ । किं यकारो न श्रूयते ?। लुप्तनिर्दिष्टो यकारः । इर उपसंख्यानम् ॥ 4 ॥ इर उपसंख्यानं कर्तव्यम् । रुधिर् - अरुधत्, अरौत्सीत् ॥ अवयवग्रहणात्सिद्धम् ॥5 ॥ रेफस्याऽत्र हलन्त्यम् [[1|3|3]] इतीत्सञ्ञ्ज्ञा भविष्यति, इकारस्य उपदेशेऽजनुनासिक इत् (2) इति । अवयवग्रहणादिति चेदिदिद्विधिप्रसङ्गः ॥ 6 ॥ अवयवग्रहणादिति चेदिदिद्विधिरपि प्राप्नोति । भेत्ता छेत्ता । इदितो नुम्धातोः [[7|1|58]] इति नुम्प्राप्नोति । यदि पुनरयमिदिद्विधिः कुम्भीधान्यन्यायेन विज्ञायेत । तद्यथा - कुम्भीधान्यः श्रोत्रियः इत्युच्यते । यस्य कुम्भ्यामेव धान्यं स कुम्भीधान्यः । यस्य पुनः कुम्भ्यां चाऽन्यत्र च धान्यं, नाऽसौ कुम्भीधान्यः । नायमिदिद्विधिः कुम्भीधान्यन्यायेन शक्यो विज्ञातुम् । इह हि दोषः स्यात् - टुनदिनन्दथुरिति । एवं तर्हि नैवं विज्ञायते - इकार इदस्य सोऽयमिदित्तस्येदितीति । कथं तर्हि ?। इकार एवेत् इदित्, इदिदन्तस्येति ॥ अथ वा ऋकारस्यैवेदमित्त्वभूतस्य ग्रहणम् । तस्य च उपदेशेऽजनुनासिक इतीत्संज्ञा भविष्यति ॥ अथवाऽऽचार्यप्रवृत्तिर्ज्ञापयति - नैवं जातीयकानामिदिद्विधिर्भवतीति यदयमिरितः कांश्चिन्नुमनुषक्तान्पठति - उबुन्दिर् निशामने । स्कन्दिर्गतिशोषणयोः ॥ अथवाऽऽचार्यप्रवृत्तिर्ज्ञापयति - इर् शब्दस्येत्संज्ञा भवतीति यदयमिरितो वा [[3|1|57]] इत्याह ॥ अथ वाऽन्त इति वर्तते ॥ 7 ॥ ",
    "pradeep": "",
    "video": ""
}
