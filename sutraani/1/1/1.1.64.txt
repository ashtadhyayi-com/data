{
    "i": "11064",
    "an": "",
    "ad": "",
    "ss": "अचः अन्त्यादि  टि",
    "sa": "शब्दस्य अन्तिम-अच्-वर्णात् आरभ्य शब्दस्य  अन्तिमवर्णं यावत्  विद्यमानस्य वर्णसमूहस्य 'टि' इति संज्ञा भवति । ",
    "sd": "एतत् टि-संज्ञाविधायकम् सूत्रम् अस्ति । प्रत्येकस्य शब्दस्य यः अन्तिमः स्वरः, तस्मात् आरभ्य शब्दस्य अन्तपर्यन्तम् यत् किमपि अस्ति, तस्य 'टि' इति संज्ञा भवति । यथा -\r\n\r\n1) 'रामम्' इत्यत्र 'अम्' इत्यस्य टिसंज्ञकः ।\r\n2) 'रामस्य' इत्यत्र अन्तिमः वर्णः स्वरः अस्ति, अतः सः एव टिसंज्ञकः । अतः अत्र 'अ' इत्यस्य टिसंज्ञा भवति ।\r\n3) 'पृच्छ्' इत्यस्य 'ऋच्छ्' इति टिसंज्ञकः अंशः ।\r\n4) 'मुनिः' इत्यत्र 'इः' इति टिसंज्ञकः । विसर्गस्य ग्रहणम् यद्यपि 'अच्' प्रत्याहारे  क्रियते , तथापि  सः स्वतन्त्ररूपेण आगन्तुम् न प्रभवति  अतः येन स्वरेण सह तस्य प्रयोगः भवति तस्यैव स्वरस्य ग्रहणम् करणीयम् । \r\n\r\nटिसंज्ञायाः प्रयोगः <<टेः>> [[6।1।143]], <<वाक्यस्य टेः प्लुतः उदात्तः>> [[8।2।82]] , <<टित आत्मनेपदानां टेरे>> [[3।4।79]] आदिषु सूत्रेषु भवति । ",
    "skn": "79",
    "mskn": "45",
    "sskn": "38",
    "lskn": "39",
    "plskn": "0",
    "lpn": "21",
    "sk": " अचां मध्ये योऽन्त्यः स आदिर्यस्य तट्टिसंज्ञं स्यात् ।<!शकन्ध्वादिषु पररूपं वाच्यम् !> (वार्तिकम्) ॥ तच्च टेः ॥ शकन्धुः । कर्कन्धुः । कुलटा ।<!सीमन्तः केशवेशे !> (वार्तिकम्) ॥ सीमान्तोऽन्यः । मनीषा । हलीषा । लाङ्गलीषा । पतञ्जलिः । सारङ्गः पशुपक्षिणोः । सारङ्गोऽन्यः । आकृतिगणोऽयम् ॥ मर्ताण्डः ।<!ओत्वोष्ठयोः समासे वा !> (वार्तिकम्) ॥ स्थूलोतुः । स्थूलौतुः । बिम्बोष्ठः । बिम्बौष्ठः । समासे किम् । तवौष्ठः ॥",
    "lsk": "अचां मध्ये योऽन्त्यः स आदिर्यस्य तट् टिसंज्ञं स्यात्। (शकन्ध्वादिषु पररूपं वाच्यम्)। तच्च टेः। शकन्धुः। कर्कन्धुः मनीषा। आकृतिगणोऽयम्। मार्त्तण्डः॥",
    "balamanorama": "",
    "tattvabodhini": "",
    "padamanjari": " अन्ते भवोऽन्त्यः दिगादित्वाद्यत्, अन्त्यादिति बहुव्रीहिः । यद्यप्यचामित्येतदपेक्षोऽन्त्यशब्दस्तथापि सम्बन्धिशब्दत्वेन नित्यसापेक्षत्वादिविरुद्धः समासः निर्धारणे षष्ठीति । यद्येवं निर्द्धारणस्यानेकाश्रयत्वाद् अच इत्येकवचनमुनपपन्नम्, तत्राह-जाताविति । योऽन्त्योऽजिति ।निर्द्धारणस्य सजातीयविषयत्वादजिति लभ्यम् । इच्छब्द इत्यादि रूपोदहरणम् । कार्यं त्वग्निचि तमाचष्टे णिचि 'णाविष्ठवत्' इति टिलोपः । पचेते इत्यादि कार्योदाहरणम् ॥",
    "kashika": "अचः इति निर्धारणे षष्ठी । जातावेकवचनम् । अचां सन्निविष्टानाम्  योऽन्त्योऽच् तदादि शब्दरूपं टिसंज्ञं भवति । 'अग्निचित्' - इत्-शब्दः, 'सोमसुत्' - उत्-शब्दः ।  'आताम्', 'आथाम्' - आम्-शब्दः - पचेते, पचेथे । टिप्रदेशाः <<टित आत्मनेपदानां टेरे>> [[3|4|79]] इत्येवम् आदयः ॥",
    "kashika_nyaas": "   `अन्त्यादि`इति बहुव्रीहिः अचां मध्ये योऽन्त्योऽच्,स आदिर्यस्य शब्दरूप-स्य तत् तथोक्तम्। ननु चान्त्यशब्दोऽत्राचामित्येतदपेक्षत इत्यसामर्थ्यादादिशब्देन सह समासो न प्राप्नोति, नैष दोषः; अन्त्यशब्दो हि सम्बन्धिशब्दः, सम्ब्नधिशब्दानां नित्यसापेक्षत्वेन गमकत्वात् सापेक्षत्वेऽपि समासो भवति, यथा देवदत्तस्य गुरुकुल-मिति। `निर्धारणे षष्ठी` इति। `यतश्च निर्धारणम्`  [[2|3|41]]  इत्यनेन यदि निर्धारणे षष्ठीयम्, एवं हि सति निर्धारणमनेकसन्निपाते भवतीत्यच इत्येकवचनं न स्यात्।बहुत्वद्बहुवचनेन भवितव्यमित्यत आह  -  `जातावेकवचनम्` इति। जातेरेकत्वादिति भावः। `अचां सन्निविष्टानां योऽन्त्योच्` इति। कथं पुनरजित्येष विशेषो लभ्यते, यावता नेह द्वितीयमज्ग्रहणम्, नापि प्रकृतम्? एवं मन्यते  -  समानजातीयस्यैव लोके निर्धारणं प्रसिद्धम्। तथा हि, कृष्णा गवां सम्पन्नक्षीरतमेति द्वितीयं गोशब्दमन्तरेणापि गौरेव प्रतीयते। तस्मादिहापि यद्यपि द्वितीयमज्ग्रहणं नास्ति, तथापि समानजातीयोऽजेव निर्धार्यमाणोऽवसीयत इति। अन्ते भवोऽन्त्यः, दिगादित्वात् यत्। `तदादि` इति। स आदिर्यस्येति विग्रहः। `इच्छब्दः` इत्यादिनि रूपोदाहरणानि। कार्यं पुनरिच्छब्दस्य टिसंज्ञायामग्निचितमाचष्ट इति णिचि कृते `णाविष्टवत् प्रातिपदिकस्य` (वा।813) इति टिलोप अग्न चयतीति। `आताम्, आथाम्` इति। अनयोस्तु टिसंज्ञाकार्यम् -  `टित आत्मनेपदानां टेरे` [[3|4|97]]  टेरेत्वम्। `पचेते, पचेथे` इति कार्योदाहरणे। अथ वहिमहिङोरिकारस्य कथंटिसंज्ञा, यावता न सोऽस्ति यस्य सोऽन्त्यः, अजादिरिति व्यपदिश्यते? नैष दोषः; `आद्यन्तवदेकस्मिन्`  [[1|1|20]]  इतिव्यपदेशिद्भावेनादिः, अन्त्य इति व्यपदेशो भविष्यति।",
    "sae": "The fragment of a word from its last अच् letter till the end is called टि.",
    "mahabhashyam": "",
    "pradeep": "",
    "video": ""
}
