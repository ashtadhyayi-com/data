{
    "i": "11042",
    "an": "",
    "ad": "",
    "ss": "शि सर्वनामस्थानम् ",
    "sa": "'शि' इत्यस्य 'सर्वनामस्थान' संज्ञा भवति ।",
    "sd": "'शि' अयम् कश्चन आदेशः । <<जश्शसोः शिः>> [[7।1।20]] इत्यनेन नपुँसकात् परस्य जस्-प्रत्ययस्य शस्-प्रत्ययस्य च 'शि' आदेशः विधीयते । अयम् शि-आदेशः एव 'सर्वनामस्थान'संज्ञां प्राप्नोति । \n\nयथा - 'फल + जस्' इत्यस्य प्रक्रिया इयम् -\n\nफल + जस्\n→ फल + शि [ <<जश्शसोः शिः>> [[7।1।20]]  इति शि-आदेशः । <<शि सर्वनामस्थानम्>> [[1।1।42]] इत्यनेन शि-इत्यस्य सर्वनामस्थानसंज्ञा]\n→ फलन् इ [<<नपुँसकस्य झलचः>> [[7।1।72]] इत्यनेन अजन्तस्य नपुँसकलिङ्गस्य सर्वनामस्थाने परे नुमागमः भवति ।]\n→ फलान् इ [<<सर्वनामस्थाने चासम्बुद्धौ>> [[6।4।8]] इत्यनेन सर्वनामस्थाने परे नकारान्तस्य अङ्गस्य उपधादीर्घः ।]\n→ फलानि ।\n\n'सर्वनामस्थान'संज्ञायाः प्रयोगः <<सर्वनामस्थाने चासम्बुद्धौ>> [[6।4।8]] , <<उगिदचां सर्वनामस्थानेऽधातोः>> [[7।1।70]] एतादृशेषु सूत्रेषु कृतः अस्ति ।\n",
    "sk": "शि इत्येतदुक्तसंज्ञं स्यात् ॥",
    "lsk": "शि इत्येतदुक्तसंज्ञं स्यात्॥",
    "balamanorama": "<<शि सर्वनामस्थानम्>> - शिसर्वनामस्थानम् । उक्तसंज्ञामिति । सर्वनामस्थानसंज्ञकमित्यर्थः । अनपुंसकस्येति पर्युदासाच्छीत्यस्य सर्वनामस्थानत्वेऽप्राप्ते वचनम् ।",
    "tattvabodhini": "<<शि सर्वनामस्थानम्>> - शि सर्वनामस्थानम् । महासंज्ञाकरणं पूर्वाचार्यानुरोधेन ।",
    "padamanjari": " कुण्डानीति । 'जश्शसोझ शिः' शर्वनामस्थाने' इति वर्तमाने 'नपुंसकस्य झलचः' इति नुम् । शर्वनामस्थाने चासम्बुद्धौ' इति दीर्घो यद्यपि 'जसः शीः' ङपुंसकाच्च' इति विहितस्य शीशब्दस्य शब्दलूपापेक्षया नपुंसक ह्रस्वत्वे 'शि' इति रूपं सम्भवति, तथापि लाक्षणिकत्वान्न तस्य ग्रहणम्, सर्वनामस्थानप्रदेशेषु शिग्रहणे सुटो ग्रहणं न स्यात् । शिसुटोरिति वचने नपुंसकसुटोऽपि ग्रहणं प्राप्नोति, अतः संज्ञा तावत्कर्तव्या । किमर्थं तु महती क्रियते ? के चिदाहुः-सर्वनाम तिष्ठत्यस्मिन्नति सर्वनामसोथानम्, नाम प्रतिपदिकम्, सर्वशब्दोऽवयवकार्त्स्यवचनः सर्वावयवयुक्तं यत्र नाम तिष्ठतीत्यर्थः, तेनान्यत्र न्यूनं नाम तिष्ठतीत्यर्थो गम्यते, किं सिद्धं भवति ? 'उपेयुषः' इत्यादौ सम्प्रसारणे कृते पूर्वकृतस्येटो निवृत्तिः सिद्धा भवति; अन्यथा निवृत्तिकारणाभावात् अवतिष्ठेतेति । एवं तु कस्मिन् प्रातिपदिके किं न्यूनमिति न ज्ञायेत ! तस्मात्पूर्वाचार्यानुपालब्धुमेषा महती संज्ञा प्रणीता ॥",
    "kashika": "शि इत्येतत् सर्वनामस्थानसंज्ञं भवति । किम् इदं शि इति ? <<जश्शसोः शिः>> [[7|1|20]] इति शिः आदेशः । कुण्डानि तिष्ठन्ति, कुण्डानि पश्य ; दधीनि, मधूनि, त्रपूणि, जतूनि । सर्वनामस्थानप्रदेशाः <<सर्वनामस्थाने च असम्बुद्धौ>> [[6|4|8]] इत्येवमादयः ॥",
    "kashika_nyaas": "   `कुण्डानि` इत्यादि। <<जश्शसोः शिः>> [[7|1|20]]  इति शिः, तस्य सर्वनामस्थानत्वे सति `नंपुसकस्य` स्थानम्` इति। पूर्वाचार्यैरेवेयं प्रयोजनमन्तरेणापि महतीसंज्ञा प्रणिता। तस्या इह यत् समाश्रयणम् तत् तत्कृतस्य शब्दानुशासनस्य दोषवत्त्वसूचनार्थम्। तत् पुनः स्वशास्त्रस्य पुनरुक्ततादोषपरिहारार्थम्। यदि हि तद्दोषवद्भवत्येवमस्य प्रणयनं युज्यते, नान्यथा।",
    "sae": "'शि' is also called 'सर्वनामस्थान'. ",
    "mahabhashyam": " शि सर्वनामस्थानम् ॥ शि सर्वनामस्थानं सुडनपुंसकस्येति चेज्जसि शिप्रतिषेधः ॥ शि सर्वनामस्थानं सुडनपुंसकस्येति चेज्जसि शिप्रतिषेधः प्राप्नोति। कुण्डानि तिष्ठन्ति। वनानि तिष्ठन्ति। असमर्थसमासश्चायं द्रष्टव्योऽनपुंसकस्येति। न हि नञ्ञो नपुंसकेन सार्मथ्यम्। केन तर्हि ? भवतिना। न भवति नपुंसकस्येति। यत्तावदुच्यते -  शि सर्वामस्थानं सुडनपुंसकस्येति चेज्जसि शिप्रतिषेध इति। ॥ नाप्रतिषेधात् । नायं प्रसज्यप्रतिषेधः -  नपुंसकस्य नेति। किं तर्हि ? पर्युदासोऽयम् -  यदन्यन्नपुंसकादिति। नपुंसके न व्यापारः। केनचित् यदि प्राप्नोति, तेन भविष्यति। पूर्वेण च प्राप्नोति। ॥ अप्राप्तेर्वा । अथवा -  अनन्तरा प्राप्तिः सा प्रतिषिध्यते। कुत एतत् ? अनन्तरस्य विधिर्वा भवति प्रतिषेधो वेति पूर्वा प्राप्तिरप्रतिषिद्धा, तया भविष्यति। ननु चेयं प्राप्तिः पूर्वां प्राप्तिं बाधेत। नोत्सहते प्रतिषिद्धा सती पूर्वां बाधितुम्। यदप्युच्यते -  असमर्थसमासश्चायं द्रष्टव्य इति। यद्यपि वक्तव्यः। अथवैतर्हि बहूनि प्रयोजनानि। कानि? असूर्यंपश्यानि मुखानि। अपुनर्गेयाः श्लोकाः। अश्राद्धभोजी ब्राह्मण इति। ",
    "pradeep": "",
    "video": ""
}