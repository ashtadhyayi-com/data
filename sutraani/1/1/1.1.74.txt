{
    "i": "11074",
    "an": "वृद्धम्$11073",
    "ad": "",
    "ss": "त्यदादीनि च वृद्धम् ",
    "sa": "त्यदादिगणस्य शब्दानाम् 'वृद्ध' इति संज्ञा भवति । ",
    "sd": "'वृद्ध' इति व्याकरणविशिष्टा काचन संज्ञा । ये शब्दाः 'त्यदादिगणे' सन्ति, तेषाम् वर्तमानसूत्रेण 'वृद्ध'संज्ञा भवति । \n\nत्यदादिगणः अयम् 'सर्वादिगणस्य' उपगणः अस्ति । अस्मिन् गणे अष्ट-सर्वनामशब्दाः समाविश्यन्ते - त्यद्, तद्, यद्, एतद्, इदम्, अदस्, एक, द्वि, युष्मद्, अस्मद्, भवतुँ, किम् ।  एतेषां सर्वेषाम् अनेन सूत्रेण 'वृद्ध'संज्ञा भवति । \n\n'वृद्ध' संज्ञायाः प्रयोगः <<वृद्धात् छः>> [[4|2|114]], <<अवृद्धाभ्यः नदीमानुषीभ्यः तन्नामिकाभ्य>> [[4|1|113]] एतादृशेषु सूत्रेषु कृतः अस्ति । \n\nज्ञातव्यम् - <<वृद्धिर्यस्याचामादिस्तद् वृद्धम्>> [[1।1।73]] इत्यनेन अपि 'वृद्ध'संज्ञा दीयते । \n          \n",
    "skn": "1336",
    "mskn": "1827",
    "sskn": "0",
    "lskn": "1071",
    "plskn": "0",
    "lpn": "1409",
    "sk": " वृद्धसंज्ञानि स्युः ॥",
    "lsk": "वृद्धसंज्ञानि स्युः॥",
    "balamanorama": "<<त्यदादीनि च>> - त्यदादीनि च । शेष पूरणेन सूत्रं व्याचष्टे — वृद्धसंज्ञानि स्युरिति । आदेरचो वृद्धिसंज्ञकत्वाऽभावादारम्भः । ",
    "tattvabodhini": "",
    "padamanjari": " उतरार्थमिति । तत्र प्रयोजनवत्वात् यस्याचामादिरेङिति सम्बन्धसम्भवाच्च । इह तु न सम्बध्यत इति । अयोग्यत्वाद् निर्द्धारणस्य सजातीय वषयत्वात् त्यदादीनां चाजात्मकत्वाभावाद् न ह्यस्ति सम्भवः । यस्याचामादयस्त्यदादय इति । न च त्यदादिस्थेऽचि त्यदादिशब्दो वर्तत इति क्लिष्टकल्पनायुक्ता; उतरार्थमप्यनुवृत्तिसम्भवात् । तदुक्तम् - उतरार्थमनुवर्तत इति । त्यादायनिरति । 'उदीचां वृद्धादगोत्राद्' इति फञ्, 'प्रत्ययोतरपदयोश्च' ॥",
    "kashika": "यस्य अचाम् आदिग्रहणम् उत्तरार्थम् अनुवर्तते, इह तु न सम्बध्यते । त्यदादीनि शब्दरूपाणि वृद्धसंज्ञानि भवन्ति - त्यदीयम्,  तदीयम्, एतदीयम्,  इदमीयम्, अदसीयम्,  त्वदीयम्,  त्वादायनिः,  मदीयम्, मादायनिः, भवदीयम्, किमीयम् ॥",
    "kashika_nyaas": "   `उत्तरार्थम्` इति। उत्तरसूत्रेऽस्य प्रयोजनवत्त्वात् यद्यनुवर्तते,एतद-र्थमपि कस्मान्न भवतीत्याह -  `इह न सम्बध्यते` इति। यदीहापि सम्बध्येत तदायमर्थःस्यात् -  `त्यदादीनि यस्याचामादिभूतानि तद्वद्धम्` इति। ततश्च त्वत्पुत्र इत्यादावेव स्यात्, केवालानां च त्यदादीनां न स्यादित्यभिप्रायः। ननु च त्वत्पुत्रोमत्पुत्र इत्यादावुपसर्जनानि त्यदादीनि, उपसर्जनानां च तेषां त्यदादित्वंनिवर्तितम्, तत् कुतोऽयं प्रसङ्गः? यदि यस्याचामादेरित्येतदिह सम्बध्यते तदा सत्युपसर्जनत्वे वचनात् त्यदादावेव संज्ञा स्यात्, न केवलानामिति मन्यते; कथंपुनरिहानुवर्तमानं शक्यमसम्बन्धुम्? स्वसम्ब्नधानुवृत्तेः। `वृद्धिर्यस्याचामादिस्तद्वृद्धम्`  [[1|1|72]]  इति त्यदादीनि च वृद्धिसंज्ञकानि भवन्ति। `वृद्धिर्यस्याचामादिस्तद्वृद्धम्` इति तद्वृद्धम्, `एङ प्राचां देशे`  [[1|1|74]]  यस्याचामादिग्रहणमनुवर्तते। वृद्धिग्रहणं निवृत्तम्। एवं वृद्धिग्रहणं निवृत्तम्। एवं वृद्धिशब्देन सम्बन्धमनुवर्तमानं न शक्यते त्यदादिभिः सम्बन्धुम्। `त्वादायनिः, मादायनिः` इति। `उदीचां वृद्धादगोत्रात्`  [[4|1|157]]  इति फिञ्, `प्रत्ययोत्तरपदयोश्च`  [[7|2|97]] इति युष्मदस्मदोस्त्वामादेशौ। चकारोऽनुक्तसमुच्चयार्थः। तेन `वा नामधेयस्य` (वा।15) इत्यादि वक्तव्यं न भवति॥",
    "sae": "The words of the त्यदादिगण are called  'वृद्ध'.",
    "mahabhashyam": " त्यदादीनि च यस्याचामादिग्रहणमनुवर्तते उताहो न। किं चातः? यद्यनुवर्तते, इह च प्रसज्येत त्वत्पुत्रस्य छात्राः त्वात्पुत्रा। इह च न स्यात् त्वदीयो मदीय इति। अथ निवृत्तम्, एङ् प्राचां देशे यस्याचामादिग्रहणं कर्तव्यम्। एवं तर्ह्यनुवर्तते। कथं त्वात्पुत्रा मात्पुत्रा इति ? सम्बन्धमनुवर्तिष्यते। वृद्धिर्यस्याचामादिस्तद् वृद्धम्। त्यादादीनि च वृद्धसञ्ज्ञानि भवन्ति। वृद्धिर्यस्याचामादिस्तद् वृद्धम्। एङ् प्राचां देशे यस्याचामादिग्रहणमनुवर्तते। वृद्धिग्रहणं निवृत्तम्। तद्यथा कश्चित् कान्तारे समुपस्थिते सार्थमुपादत्ते। स यदा निष्कान्तकान्तारो भवति तदा सार्थे जहाति। ",
    "pradeep": "",
    "video": ""
}
