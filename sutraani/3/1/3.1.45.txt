{
    "i": "31045",
    "an": "लुङि$31043##च्लेः$31044",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$22",
    "ss": "इगुपधात् शलः च्लेः अनिटः क्सः ",
    "sa": "यः शल्-वर्णान्तः इगुपधः अनिट्-धातुः, तस्मात् परस्य च्लि-प्रत्ययस्य क्स-आदेशः भवति । ",
    "sd": "लुङ्लकारस्य विषये धातोः <<च्लि लुङि>> [[3।1।43]] इत्यनेन च्लि-विकरणप्रत्ययः भवति । अस्य प्रत्ययस्य <<च्लेः सिच्>> [[3।1।44]] इत्यनेन औत्सर्गिकरूपेण सिच्-आदेशः विधीयते । परन्तु यः धातुः अनिट् अस्ति, यस्य  अन्ते शल्-प्रत्याहारस्य वर्णः अस्ति (इत्युक्ते - श्/ ष् / स् / ह् - एतेषु कश्चन वर्णः अस्ति) तथा उपधायाम् इक्-प्रत्याहारस्य वर्णः अस्ति (इत्युक्ते - इ, उ, ऋ, ऌ - एतेषु कश्चन वर्णः अस्ति), तस्मात् परस्य च्लि-विकरणस्य वर्तमानसूत्रेण 'क्स' आदेशः भवति । \n\nधातुपाठे एतादृशाः अनिट्-इगुपध-शलन्त-धातवः आहत्य सप्तदश सन्ति - \n[शकारान्ताः] - दिश्, विश्, रिश्, लिश्,  मुश्, क्रुश् , रुश्, स्पृश् \n[षकारान्ताः] - त्विष्, द्विष्, श्लिष्, कृष् \n[सकारान्ताः न सन्ति ।]\n[हकारान्ताः] - मिह्, लिह्, दिह्, दुह्,  रुह् ।\n\nएतेषां सर्वेषां विषये अनेन सूत्रेण च्लि-इत्यस्य क्स-आदेशः भवति । \n\nधातुपाठे गुह्, गृह्, बृह्, तृह् स्तृह् - एते पञ्च वेट्-धातवः अपि इगुपध-शलन्ताः सन्ति । अतः एतेषां प्रयोगः यदा 'अनिट्' रूपेण क्रियते तदा एतेषां परस्य च्लि-प्रत्ययस्य क्स-आदेशः विधीयते । \n\nअत्र त्रयः बिन्दवः ज्ञातव्याः -\n1. <<श्लिष आलिङ्गने>> [[3।1।46]] इत्यनेन श्लिष्-धातोः केवल् 'आलिङ्गन' अस्मिन् अर्थे एव क्स-आदेशः विधीयते, अन्येषु अर्थेषु न ।\n2. <<न दृशः>> [[3।1।47]] इत्यनेन दृश्-धातोः क्स-प्रत्ययः न भवति ।\n3.  <! स्पृश-मृश-कृष-तृप-दृपां च्लेः सिज्वा वाच्यः !> । अनेन वार्तिकेन स्पृश्, मृश्, कृष्, तृप्, दृप् -  एतेषां विषये च्लि-इत्यस्य विकल्पेन 'सिच्' आदेशः अपि भवति । (स्पृश्, मृश् कृष् - एतेषाम् विषये वर्तमानसूत्रेण च्लि-इत्यस्य क्स-आदेशे प्राप्ते अनेन वार्तिकेन विकल्पेन 'सिच्' आदेशः अपि भवति । तृप्, दृप् - एतयोः विषये <<पुषादिद्युताद्यॢदितः परस्मैपदेषु>> [[3।1।55]] इत्यनेन अङ्-आदेशे प्राप्ते तस्य अपवादत्वेन अनेन वार्त्तिकेन विकल्पेन 'सिच्' आदेशः अपि भवति ।)                \n\n'क्स' अयमादेशः 'कित्' अस्ति, अतः गुणवृद्धिनिषेधादीनि कार्याणि अस्मिन् प्रत्यये परे दृश्यन्ते । कानिचन उदाहरणानि एतानि -\n\n1. लिह्-धातोः लुङ्लकारस्य प्रथमपुरुषैकवचनस्य रूपम् -\nलिह् + लुङ् [<<लुङ्>> [[3।2।110]] इति लुङ्]\n→ लिह् + च्लि + ल् [<<च्लि लुङि>> [[3।1।43]] इति च्लि-विकरणप्रत्ययः]\n→ लिह् + क्स + ल् [<<शल इगुपधादनिटः क्सः>> [[3।1।45]] इति क्स-आदेशः । कित्वात् <<क्ङिति च>> [[1।2।5]] इति लघूपधगुणनिषेधः ]   \n→ लिह् + स + ल् [ककारस्य <<लशक्वतद्धिते>> [[1।3।8]] इति इत्संज्ञा । <<तस्य लोपः>> [[1।3।9]] इति लोपः]\n→ अट् +  लिह् + स + ल् [<<लुङ्लङ्लृङ्क्ष्वडुदात्तः>> [[6।4।71]] इति अट्-आगमः]\n→ अ + लिह् + स + तिप् [<<तिप्तस्..>> [[3।4।78]] इति प्रथमपुरुषैकवचनस्य तिप्-प्रत्ययः]\n→ अ + लिह् + स + त् [<<इतश्च>> [[3।4।100]] इति इकारलोपः]\n→ अ + लिढ् + स + त् [<<हो ढः>> [[8।2।31]] इति हकारस्य ढकारः]\n→ अ + लिक् + स + त् [<<षढोः क सि>>[[8।2।41]] इति  ककारः]\n→ अ + लिक् + ष + त् [<<आदेशप्रत्यययोः>> [[8।3।59]] इति षत्वम्]\n→ अलिक्षत् । \n\n2.  द्विष् -धातोः  लुङ्लकारस्य आत्मनेपदस्य प्रथमपुरुषैकवचनस्य रूपम् -\nद्विष् + लुङ्  [<<लुङ्>> [[3।2।110]] इति लुङ्]\n→ द्विष् + च्लि + ल् [<<च्लि लुङि>> [[3।1।43]] इति च्लि-विकरणप्रत्ययः]\n→ द्विष् + क्स + ल्  [<<शल इगुपधादनिटः क्सः>> [[3।1।45]] इति क्स-आदेशः । कित्वात् <<क्ङिति च>> [[1।2।5]] इति लघूपधगुणनिषेधः ]   \n→ द्विष् + स + ल् [ककारस्य <<लशक्वतद्धिते>> [[1।3।8]] इति इत्संज्ञा । <<तस्य लोपः>> [[1।3।9]] इति लोपः]\n→ अट् + द्विष् + स + ल् [<<लुङ्लङ्लृङ्क्ष्वडुदात्तः>> [[6।4।71]] इति अट्-आगमः]\n→ अ + द्विष् + स + त [<<तिप्तस्..>> [[3।4।78]] इति आत्मनेपदस्य  प्रथमपुरुषैकवचनस्य त-प्रत्ययः]\n→ अ + द्विक्   + स  + त  [<<षढोः क सि>>[[8।2।41]] इति  ककारः]      \n→ अ + द्विक् + ष + त [<<आदेशप्रत्यययोः>> [[8।3।59]] इति षत्वम्]\n→ अद्विक्षत    \n\n3. दिश्-धातोः लुङ्लकारस्य प्रथमपुरुषैकवचनस्य रूपम् - \nदिश् + लुङ्  [<<लुङ्>> [[3।2।110]] इति लुङ्]\n→ दिश् + च्लि + ल् [<<च्लि लुङि>> [[3।1।43]] इति च्लि-विकरणप्रत्ययः]\n→ दिश् + क्स + ल्  [<<शल इगुपधादनिटः क्सः>> [[3।1।45]] इति क्स-आदेशः । कित्वात् <<क्ङिति च>> [[1।2।5]] इति लघूपधगुणनिषेधः ]   \n→ दिश् + स + ल् [ककारस्य <<लशक्वतद्धिते>> [[1।3।8]] इति इत्संज्ञा । <<तस्य लोपः>> [[1।3।9]] इति लोपः]\n→ अट् + दिश् + स + ल् [<<लुङ्लङ्लृङ्क्ष्वडुदात्तः>> [[6।4।71]] इति अट्-आगमः]\n→ अ + दिश् + स + तिप् [<<तिप्तस्..>> [[3।4।78]] इति प्रथमपुरुषैकवचनस्य तिप्-प्रत्ययः]\n→ अ + दिश् + स + त् [<<इतश्च>> [[3।4।100]] इति इकारलोपः]\n→ अ + दिष् + स + त् [<<व्रस्चभ्रस्ज...>> [[8।2।36]] इति षत्वम्]         \n→ अ + दिक्   + स  + त्  [<<षढोः क सि>>[[8।2।41]] इति  ककारः]      \n→ अ + दिक् + ष + त्  [<<आदेशप्रत्यययोः>> [[8।3।59]] इति षत्वम्]\n→ अदिक्षत्     \n",
    "skn": "2336",
    "mskn": "569",
    "sskn": "477",
    "lskn": "589",
    "plskn": "0",
    "lpn": "468",
    "sk": " इगुपधो यः शलन्तस्तस्मादनिटश्चलेः क्सादेशः स्यात् । अघृक्षत ।",
    "lsk": "इगुपधो यः शलन्तस्तस्मादनिटश्च्लेः क्सादेशः स्यात्। अधुक्षत्॥",
    "balamanorama": "<<शल इगुपधादनिटः क्सः>> - शल इगुपधा । शलन्त इति । 'धातोरेकाचः' इत्यतोऽनुवृत्तधातुविशे,णत्वात्तदन्तविधिरिति भावः । सिचोऽपवादः । क्सादेशोऽदन्तः । ककार इत् । अघृक्षतेति । च्लेः क्सः । तस्य कित्त्वादृकारस्य न गुणः । हस्य ढः, भष्भावः, ढस्य कः, षत्वमिति भावः । ",
    "tattvabodhini": "<<शल इगुपधादनिटः क्सः>> - शल इगुपधा ।शल॑ इति धातोर्विशेषणात्तदन्तलाभः । शल इति किम्  । अतिप्त । इगिति किम्  । अगाढ । अनिटः किम् । औहिष्ट । क्सस्याचि । अजादाविति । अङ्गाक्षिप्तप्रत्ययोऽत्र विशेष्यः ।तङी॑ति तु केषांचित्प्रक्षेपस्तस्य काशिकादावनुक्तत्वादित्याहुः । अन्ये तुलुग्वा दुहे॑त्यत्र आत्मनेपदे इत्यपकर्षणात्तङीति लभ्यते । तेनदृशे क्सः॑ इति वार्तिकोक्तक्सप्रत्ययस्य लोपो न भवति, सदृक्षा अन्यादृक्षा इत्यत्रेत्याहुः ।",
    "padamanjari": " शल ङ्गुपधादनिटः क्सः॥ शलन्तो यो धातुरिगुपध इति ननु च्लेर्गुणनिमितत्वादकृत एव क्से लावस्थायामेव गुणः प्रप्नोति, ततश्चेगुपधादिति विशेषणं न प्रकल्प्यते? नैष दोषः; विशेषणसामर्थ्यात्प्रागेव गुणात् क्सो भविष्यति। ननु च कृतेऽपि गुणे भूतपूर्वगत्या विहितविशेषणाश्रयणेन वा क्सो भविष्यति, कित्करणमिदानीं किमर्थं स्यात्? ठ्क्सस्याचिऽ इति विशेषणार्थम्। ठ्सस्याचिऽ इत्युच्यमाने पुनर्वदिहनिकमिकषिभ्यः से वत्सौ वत्साः - अत्रापि प्राप्नोति? ठुणादयोऽव्युत्पन्नानि प्रातिपदिकानिऽ इत्यनर्थकत्वान्न भविष्यति। एवमपि वुञ्च्छणादिषु तृणादिभ्यः से प्रसङ्गः - तृणान्यस्मिन्देशे सन्ति तृणसौ तृणसा इति? नैतदेवम्; ठ्घोर्लोपो लेटि वाऽ इति प्रकरणे - धातुप्रत्ययानां ग्रहणम्, किं च ठ्लुग्वादुहदिहऽ इत्यत्राचिऽ इत्यतः क्सस्येति वर्तते, तेच दुहादिषु यस्य सम्भवः, पूर्वसूत्रेऽपि तस्यैव ग्रहणं भविष्यति। तदेवं कित्करणसामर्थ्याद् गुणो न भवतीति स्थितम्। च्लेरनिट इति। यद्यपि च्लेः सिजादिभिरादेशैर्भवितव्यमिति क्वचिदप्यश्रवणान्न सेट्त्वमनिट्त्वं वा, तथापि दुह् ल इति स्थिते क्सस्यायं विषय इति सिचा न भाव्यम्। क्सोऽपि तावन्न भवति, यावदस्यानिट्त्वं न ज्ञातम्, तत्र लकारस्यैवेटः प्राप्तौ तन्निषेधात्सेट्त्वमनिट्त्वं च निरूप्यते इति विशेषणोपपतिः। अघुक्षदित्यादि। ठ्दादेर्द्धातोर्घःऽ, ठेकाचो वशो भष्ऽ। अलिक्षदिति। ठ्लिह आस्वादनेऽ ठ्हो ढःऽ। ठ्भिदिर् विदारणेऽ ठ्च्छिदिर् द्वैधीकरणेऽ,ठ्कुष निष्कर्षेऽ,ठ्मुष स्तेयेऽ॥",
    "kashika": "शलन्तो यो धातुरिगुपधस् तस्मात् परस्य च्लेः अनिटः क्ष आदेशो भवति। दुह अधुक्षत्। लिह अलिक्षत्। शलः इति किम्? अभैत्सीत्। अच्छैत्सीत्। इगुपधातिति किम्? अधाक्षीत्। अनिटः इति किम्? अकोषीत्। अमोषीत्।",
    "kashika_nyaas": "   `अघुक्षत्` इति। `दुह प्रपूरणे` (धातुपाठः-1014), `दादेर्धातोर्घः`  [[8|2|32]] , `एकाचो बशो भष्`  [[8|2|37]]  इत्यनेन दकारस्य भष्भावेन धकारः, धकारस्य `खरि च`  [[8|4|54]]  इति चत्र्वम् -  ककारः। `अलिक्षत्` इति। `लिह आस्वादने` (धातुपाठः-1016), `हो ढः`  [[8|2|31]]  इति ढत्वम्, पूर्ववत् षत्वकत्वे। `अधाक्षीत्` इति।`\tदह भस्मीकरणे` (धातुपाठः-991), पूर्ववत् ढत्वकत्वषत्वभष्भावचत्र्वानि। `अकोषीत्` इति। `कुष निष्कर्षे` (धातुपाठः- 1518) लघूपधगुणः॥",
    "sae": "The च्लि प्रत्यय that follows a शल्-वर्णान्त, इगुपध and अनिट्-धातु is converted to 'क्स.",
    "mahabhashyam": " शल इगुपधादनिटः क्सः (662) (415 च्लेः क्सादेशविधिसूत्रम्॥ 3.1.4 आ. 3) (1839 आक्षेपवार्तिकम्॥ 1 ॥) - क्सविधान इगुपधाभावः च्लेर्गुणनिमित्तत्वात्- (भाष्यम्) क्सविधाने इगुपधत्वस्याभावः। किं कारणम्?। च्लेर्गुणनिमित्तत्वात्। च्लिर्गुणस्य निमित्तम्। तत्र च्लावेव गुणे कृते इगुपधात्  -  इति क्सो न प्राप्नोति॥ (1840) समाधानवार्तिम्॥ 2 ॥) - न वा क्सस्याऽनवकाशत्वादपवादो गुणस्य- (भाष्यम्) न वा एष दोषः। किं कारणम्?। क्सस्यानवकाशत्वात्। अनवकासः क्सो गुणं बाधिष्यते॥ (1841 आक्षेपवार्तिकम्॥ 3 ॥) - अनिड्वचनमविशेषणं च्लेर्नित्यादिष्टत्वात्- (भाष्यम्) अनिड्वचनमविशेषणम्। किं कारणम्। च्लेर्नित्यादिष्टत्वात्। नित्यादिष्टः च्लिः न क्वचित् श्रूयते। तत्र च्लेरनिट इति क्सो न प्राप्नोति। (1842 दूषणपरिहारवार्तिकप्रथमखण्डम्॥ 4 ॥) - न वा क्सस्य सिजपवादत्वात् तस्य चानिडाश्रयत्वादनिटि प्रसिद्धे क्सविधिः- (भाष्यम्) न वैष दोषः। किं कारणम्?। क्सस्य सिजपवादत्वात्। सिजपवादः क्सः। स चानिडाश्रयः। नचापवादविषयमुत्सर्गोऽभिनिविशते। पूर्वं ह्यपवादाः प्रवर्तन्ते पश्चादुत्सर्गाः प्रकल्प्य चापवादविषयमुत्सर्गो भिनिविशते। तन्न तावदत्र कदाचित् सिज् भवति क्समपवादं प्रतीक्षते। क्सस्य सिजपवादत्वात्॥ तस्य चानिडाश्रयत्वाद् अनिट् प्रसिद्धः। अनिटि प्रसिद्धे क्सविधिः । अनिटि प्रसिद्धे क्सो भविष्यति॥ सिजिदानीं क्व भविष्यति?। (1842 वार्तिकद्वितीयखण्डम्॥ 5 ॥) - शेषे सिज्विधानम्- (भाष्यम्) शेषे सिज्विधानं भविष्यति अकोषीद् अमोषीद् इति॥ शल इगुपधा॥ 45 ॥ ",
    "pradeep": "",
    "video": ""
}
