{
    "i": "31032",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$22",
    "ss": "सनाद्यन्ताः धातवः ",
    "sa": "सनादि-प्रत्ययान्तशब्दाः धातुसंज्ञकाः भवन्ति । ",
    "sd": "अनेन सूत्रेण 'धातु' इयम् संज्ञा पाठ्यते । 'ये शब्दाः सनादि-प्रत्ययान्ताः सन्ति, ते धातुसंज्ञकाः भवेयुः' इति अस्य सूत्रस्य आशयः । \n\nकिम् नाम सनादिप्रत्ययाः ? <<गुप्तिज्किद्भ्यः सन्>> [[3।1।5]] इत्यतः <<आयादयः आर्धधातुके वा>> [[3।1।31]] इति यावत्सु सूत्रेषु ये द्वादश-प्रत्ययाः पाठिताः सन्ति, तेषाम् नाम 'सनादिप्रत्ययाः' । एते सर्वे एकम् एकमुदाहरणम् स्वीकृत्य अधः निर्दिष्टाः सन्ति । एते प्रत्ययाः यस्य अन्ते सन्ति ते शब्दाः वर्तमानसूत्रेण 'धातु' संज्ञां स्वीकुर्वन्ति ।\n\n1. सन् - अयम् प्रत्ययः [[3।1।5]], [[3।1।6]] तथा [[3।1।7]] एतैः सूत्रैः दीयते ।     \nयथा - पठ् + सन् → पिपठिष । अस्य लट्लकारस्य प्रथमपुरुषैकवचनस्य रूपम्  - पिपठिष + शप् + ति → पिपठिषति ।\n2. क्यच् - अयम् प्रत्ययः [[3।1।8]], [[3।1।10]], [[3।1।19]] एतैः सूत्रैः दीयते ।     \nयथा - पुत्र + क्यच् → पुत्रीय ।  अस्य लट्लकारस्य प्रथमपुरुषैकवचनस्य रूपम्  - पुत्रीय  + शप् + ति → पुत्रीयति । \n3. काम्यच् -   अयम् प्रत्ययः  [[3।1।9]] इत्यनेन दीयते ।\nयथा - पुत्र + काम्यच् → पुत्रकाम्य । अस्य लट्लकारस्य प्रथमपुरुषैकवचनस्य रूपम्  - पुत्रकाम्य + शप् + ति → पुत्रकाम्यति ।    \n4. क्यङ् - अयम् प्रत्ययः [[3।1।11]], [[3।1।12]], [[3।1।14]], [[3।1।15]], [[3।1।16]], [[3।1।17]], [[3।1।18]] - एतैः सूत्रैः दीयते ।\nयथा - श्येन + क्यङ् → श्येनाय । अस्य लट्लकारस्य प्रथमपुरुषैकवचनस्य रूपम्  - श्येनाय + शप् + ते → श्येनायते ।\n5. क्यष्  अयम् प्रत्ययः [[3।1।13]] इत्यनेन दीयते ।\nयथा -  लोहित + क्यष् → लोहिताय । अस्य लट्लकारस्य प्रथमपुरुषैकवचनस्य रूपम्  - लोहिताय + शप् + ति →  लोहितायति । \n6. णिङ् - अयम् प्रत्ययः [[3।1।20]] तथा [[3।1।30]] एताभ्याम् सूत्राभ्याम् दीयते ।\nयथा - कम् + णिङ् → कामि ।   अस्य लट्लकारस्य प्रथमपुरुषैकवचनस्य रूपम्  - कामि + शप् + ते  → कामयते ।       \n7. णिच् - अयम् प्रत्ययः [[3।1।21]], [[3।1।25]], [[3।1।26]] एतैः सूत्रैः दीयते ।\nयथा - पठ् + णिच् → पाठि । अस्य लट्लकारस्य प्रथमपुरुषैकवचनस्य रूपम् - पाठि + शप् + ति → पाठयति ।\n8. यङ् - अयम् प्रत्ययः [[3।1।22]], [[3।1।23]], [[3।1।24]] एतैः सूत्रैः दीयते ।\nयथा - पच् + यङ् → पापच्य ।   अस्य लट्लकारस्य प्रथमपुरुषैकवचनस्य रूपम् - पापच्य + शप् + ते → पापच्यते ।\n9. यक् - अयम् प्रत्ययः [[3।1।27]] इत्यनेन दीयते ।\nयथा - कण्डू + यक् →  कण्डूय । अस्य लट्लकारस्य प्रथमपुरुषैकवचनस्य रूपम् - कण्डूय  + शप् + ते → कण्डूयते ।\n10. आय - अयम् प्रत्ययः [[3।1।28]] इत्यनेन दीयते ।\nयथा - धूप् + आय → धूपाय । अस्य लट्लकारस्य प्रथमपुरुषैकवचनस्य रूपम् - धूपाय  + शप् + ति → धूपायति ।   \n11. ईयङ् - अयम् प्रत्ययः [[3।1।29]] अनेन दीयते ।\nयथा - ऋत् + अयङ् → ऋतीय ।  अस्य लट्लकारस्य प्रथमपुरुषैकवचनस्य रूपम् - ऋतीय  + शप् + ते → ऋतीयते ।      \n12. क्विप् -  <!सर्वप्रातिपदिकेभ्यो क्विब्वा वक्तव्यः!> अनेन वार्तिकेन क्विप्-प्रत्ययः सर्वेभ्यः प्रातिपदिकेभ्यः विकल्पेन भवति । \nयथा - क्लीब (प्रातिपदिकम्)  + क्विप् → क्लीब (धातुः) । अस्य  अस्य लट्लकारस्य प्रथमपुरुषैकवचनस्य रूपम् - क्लीब + शप् + ते → क्लीबते ।\n(स्मर्तव्यम् -  क्विप्-नाम कश्चन भिन्नः कृत्-प्रत्ययः अपि अस्ति, यः सर्वेभ्यः धातुभ्यः भवति । परन्तु तेन प्रातिपदिकस्य निर्माणं भवति । तस्य उपसंख्यानमत्र न क्रियते । )\n\nज्ञातव्यम्  - \n1. सूत्रपाठे धातुसंज्ञाविधायकमन्यदपि एकम् सूत्रमस्ति - <<भूवादयो धातवः>> [[1।3।1]] । अनेन सूत्रेण धातुपाठे उपस्थितानाम् शब्दानाम् धातुसंज्ञा विधीयते । वर्तमानसूत्र तु ये शब्दाः धातुपाठे न सन्ति, परन्तु सनादि-प्रत्ययान्ताः सन्ति,  तेषामपि धातुसंज्ञा भवति ।\n2. अनेन सूत्रेण निर्मिताः  धातवः 'आतिदेशिकाः धातवाः' नाम्ना ज्ञायन्ते ।\n3. सर्वे सनादिप्रत्ययाः सर्वेभ्यः प्रातिपदिकेभ्यः / सर्वेभ्यः धातुभ्यः वा न विधीयन्ते ।   \n",
    "skn": "2304",
    "mskn": "507",
    "sskn": "419",
    "lskn": "465",
    "plskn": "413",
    "lpn": "127",
    "sk": " सनादयः कमेर्णिङन्ताः प्रत्यया अन्ते येषां ते धातुसंज्ञाः स्युः । धातुत्वाल्लडादयः । गोपायति ॥",
    "lsk": "सनादयः कमेर्णिङन्ताः प्रत्यया अन्ते येषां ते धातुसंज्ञकाः। धातुत्वाल्लडादयः। गोपायति॥",
    "balamanorama": "<<सनाद्यन्ता धातवः>> - नन्वायप्रत्ययान्तस्य भ्वादिषु पाठाऽभावेन धातुत्वाऽभावात् कथमस्माल्लडादय इत्यत आह —  सनाद्यन्ताः ।गुप्तिज्किद्भ्यः स॑नित्यारभ्यकमेर्णि॑ङित्यन्तैः सूत्रैः सनादिप्रत्ययान्विधाय सूत्रमिदं पठितम् । सन् आदिर्येषां ते सनादयो णिङ्प्रत्ययपर्यन्ताः, ते अन्ते येषां ते सनाद्यन्ता इति विग्रहः । तदाह -सनादयः इति ।सन्क्यच्काम्यच्क्यङ्क्यषोऽथाचारक्विब्णिज्यङौ तथा । यगाय ईयङ् णिङ् चेति द्वादशाऽमी सनादयः॑ इति । सङग्रहः । संज्ञाविधौ प्रत्ययग्रहणे तदन्तग्रहणप्रतिषेधादिह तदन्तग्रहणम् । धातुत्वादिति । आयप्रत्यान्तस्येत्यर्थः । गोपायतीति । शपि 'अतो गणे' इति पररूपम् ।",
    "tattvabodhini": "<<सनाद्यन्ता धातवः>> - सनाद्यन्ताः । सदनादय इति ।सन्क्यच्काम्यचज्क्यङ्क्यषोऽथाचारक्विप्णिज्यङौ तथा । यगाय णिङ् चेति द्वादशीमी सनादयः॑ । धातुत्वादिति । प्रत्ययविशिष्टस्य धातुत्वादित्यर्थः ।सुप्तिङन्त॑मित्यनेनसंज्ञाविधौ प्रत्ययग्रहणे तदन्तग्रहणं नास्ती॑तिज्ञापितत्वाद्विशिष्टस्य धातुसंज्ञालाभाय अस्मिन् सूत्रे अन्तग्रहणं कृतम् ।भूवादयो धातवः॑ इत्यस्यानन्तरंसनाद्यन्ताश्चे॑ति न सूत्रितं, सनादयो द्वादशेवेति निर्धारणाऽलाभापत्तेः । निर्धारणाऽलाभापत्तेः ।सनाद्यन्ता धातवः॑ इत्यस्यानन्तरं तुभूवादयंश्चे॑ति पठित्वाधातव॑ इत्येतत्तन्न त्यक्तुं शक्यम् ।",
    "padamanjari": " सनाद्यन्ता धातवः॥ सनादयोऽन्ते येषामिति। अन्तशब्दः समीपवचनः, वैयधिकरण्येऽपि गमकत्वाद्वहुव्रीहिः। अथ वा - वृतावर्थमात्रं दर्शितम्, सूत्रे त्ववयववाचिनोऽन्तशब्दस्य समानाधिकरणस्यैव बहुव्रीहिः। सनादयोऽन्तावयवा येषां समुदायानामित्यनेन तद्गुणसंविज्ञानो बहुव्रीहिरिति दर्शयति। धातुसंज्ञा इति। धातुशब्दोऽत्र स्वरूपपदार्थः, न भूवादिपदार्थकः; तावतीनां संज्ञानां विधाने प्रयोजनाभावात्। ठ्सुप्तिङ्न्तम्ऽ इत्यत्रान्तग्रहणज्ञापिता संज्ञाविधौ प्रत्ययग्रहणे प्रत्ययग्रहणपरिभाषा न प्रवर्तत इति, ततश्चासत्यन्तग्रहणे तदन्तविधिर्न स्यादित्यत्रान्तग्रहणं कृतम्। एवं स्थिते यद्यपूर्व एवानेन तदन्तविधिः क्रियते, ततो देवदतश्चिकीर्षतीत्यत्र देवदतादेः समुदायस्य संज्ञा प्रसज्येतेति मत्वाह - प्रत्ययग्रहणपरिभाषैवेत्यादि। अपूर्वविधौ गौरवम्, प्रतिप्रसवे तु यत्नस्य लाघवं भवतीति भावः। ठ्भूवादयःऽ इत्यस्यानन्तरं सनाद्यान्ताश्चेत्युच्यमाने सनादीनामियतापरिच्छेदो न स्यात्। एवं तर्हि ठ्सङ्न्ताश्चऽ इत्युच्यताम्, सङिति प्रत्याहारः सनः सशब्दारभ्या णिङे ङ्कारात्। एवमपि सन्देहस्स्यात्, चङदिष्वपि ङ्कारस्य भावात्। एवं तर्हि ठ्सनाद्यन्ताःऽ इत्यस्यानन्तरम् ठ्भूवादयश्चऽ इति वक्तव्यम्। स्यादेतत् - एवमुच्यमाने सनाद्यन्तशब्दवद् भूवादिशब्दोऽपि प्रकृतापेक्षः स्याततश्चानुक्रान्तानां गुपादीनामेव स्यादिति? एवमपि भूवादिग्रहणमनर्थकं गुपादयश्चेति वक्तव्यम्। नानर्थकम्; भुवो वादयो भूवादय इत्येवमर्थमेव स्याद्। भूवादिपाठ इदानीं किमर्थः स्याद् ? अन्तर्गणकार्यार्थः, अनुबन्धासञ्जनार्थश्च। येषां तर्हि तदुभयं न संभवति भूरणिप्रभृतीनां तेषां पाठः किमर्थः? अलमतिनिर्बन्धेन॥",
    "kashika": "सनादिर्येषां ते सनादयः। सनादयो ऽन्ते येषं ते सनाद्यन्ताः। सनाद्यन्ताः समुदायाः धातुसंज्ञाः भवन्ति। प्रत्ययग्रहणपरिभाषा एव पदसंज्ञायामन्तवचनेन लिङ्गेन प्रतिषिद्धा सती पुनरिह अन्तवचनेन प्रतिप्रसूयते। चिकीर्षति। पुत्रीयति। पुत्रकाम्यति।",
    "kashika_nyaas": "   `सनादयोऽन्ते येषाम्` इति वाक्यविशेषेण बहुव्रीहि दर्शयति। गमकत्वन हि व्यधिकरणानामपि बहुव्रीहिर्भवत्येव, यथा -  कण्ठेकालः, उरसिलोमेति। आदिशब्देन क्यजादीनां णिङपर्यन्तानां ग्रहणम्। `समुदायाः` इति। प्रकृतिप्रत्ययसमुदायाः। एतेन तद्गुणसंविज्ञानबहुव्रीहि दर्शयति; अन्यथा सनाद्युपलक्षितानां प्रकृतीनामेव धातुसंज्ञा विधीयेत। `{धातुसंज्ञाः -  काशिका, पदमञ्जरी च।}धातुसंज्ञकाः` इति। धातुः संज्ञा येषां ते धातुसंज्ञकाः। धातुशब्दश्चात्र स्वरूपपदार्थकः, न भूवादिपदार्थकः, अन्यथा भूवादयः सनाद्यन्तानां संज्ञाः स्युः, तच्चायुक्तम्, न हि तावतीनां संज्ञानां करणे किञ्चित् प्रयोजनमस्ति। आवर्तिन्यश्च संज्ञा भवन्ति। न हि भूवादीनामेव सर्वेषामावृत्तिः क्वचिच्छास्त्रेऽस्तीति न तत्पदार्थको धातुशब्दः। इह हि संज्ञाविधौ सनादीनां प्रत्ययनां ग्रहणम्। `सुप्तिङन्तं पदम्`  [[1|4|14]]  इत्यत्र चान्तग्रहणेन ज्ञापितमेतत -  `प्रत्ययग्रहणे यस्मात् स विहितस्तदादेस्तदन्तस्य` (पि।प।वृ।44) इति। एषा परिभाषा संज्ञाविधौ प्रत्ययग्रहणे प्रतिषिद्धा। तत्रासत्यन्तग्रहणे तदन्तविधिर्न स्यात्, इष्यते च, अतस्तदर्थमन्तग्रहणं कृतम्, तत्रानेनान्तग्रहण#एनापूर्व एव तदन्तविधिः क्रियत इति मन्यमानो यो देशयेत् तं प्रत्याह -  यदि तर्हि सनाद्यन्तानामियं संज्ञा विधीयते तदा देवदत्तः प्राचिकीर्षदित्यत्र देवदत्तस्य सोपसर्गस्य च संज्ञा प्रसज्येतेति। अत आह -  `प्रत्ययग्रहणपरिभाषयैव` इत्यादि। न ह्रनेनान्तग्रहणेनापूर्व एव तदन्तविधिः क्रियते, किं तर्हि? पदसंज्ञाविधादन्तग्रहणेन प्रतिषिद्धा सती प्रत्ययग्रहणपरिभाषयैव पुनरिह प्रतिप्रसूयते। कृतप्रवृत्तिविधाता सती पुनः प्रवर्तत इत्यर्थः। ततश्च यतः सनादयो विहितास्तदादेरेव समुदयस्य संज्ञा भवति, न शब्दान्तरादेरिति भावः। अथ `भूवादयो धातवः`  [[1|3|1]]  इत्यस्यानन्तरं `सनाद्यन्ताश्चेति कस्मान्नोक्तम्; एवं हि धातुग्रहणं द्विर्न कत्र्तव्यं भवति? नैवं शक्यम्, एवं हि क्रियमाणे सनादीनामियत्तापरिच्छदो न स्यात्। इह तु क्रियमाणे णिङपर्यन्तानां ग्रहणं विज्ञायते। तर्हि `सनाद्यन्ता धातवः`  [[3|1|32]]  इत्यस्यानन्तरं `भूवादयश्च` इति कस्मान्नोक्तम्? एतदपि न; एवं हि क्रियमाणे सनाद्यन्तस्यानुक्रान्तापेक्षित्वात् भूवादीनामप्यनुक्रान्तापेक्षित्वं स्यात्; ततश्चानुक्रान्तानामेव गुपादीनां धातुसंज्ञा स्यात्, नान्येषां भूवादीनाम्। अथ भूवादीनामनुक्रान्तापेक्षा न भवति सनादीनामपि न स्यात्, ततश्च सनादयः कप्पर्यन्ता गृह्रेरन्निति सन्देहः स्यात्। तस्माद्यथान्यासमेव न्याय्यम्॥",
    "sae": "The words ending in a सनादि प्रत्यय get the term 'धातु'. ",
    "mahabhashyam": " सनाद्यन्ता धातवः (649) (405 धातुसंज्ञासूत्रम् ॥ 3।1।3 आ.4) (अतग्रहणप्रयोजनाधिकरणम्।) (आक्षेपभाष्यम्) अन्तग्रहणं किमर्थम्, न सनादयो धातवः इत्येवोच्येत?। (प्रत्याक्षेपभाष्यम्) केनेदानीं तदन्तानां भविष्यति ॥ (प्रत्याक्षेपसमाधानभाष्यम्) तदन्तविधिना ॥ (समाधानभाष्यम्) अत उत्तरं पठति  -  - (1795 समाधानवार्तिकम् ॥ 1 ॥) - सनादिष्वन्तग्रहण उक्तम्- किमुक्तम्। पदसंज्ञायामन्तवचनमन्यत्र संज्ञाविधौ प्रत्ययग्रहणे तदन्तविधिप्रतिषेधार्थम् इति। इदं चापि प्रत्ययग्रहणम्। अयं चापि संज्ञाविधिः ॥ (सूत्रारभ्यप्रयोजनाधिकरणम्) (आक्षेपभाष्यम्) किमर्थं पुनरिदमुच्यते। न भूवादयो धातव इत्येव सिद्धम् ॥ (सूत्रारभ्यसाधकभाष्यम्) न सिध्यति। पाठेन धातुसंज्ञा क्रियते। न चैते तत्र पठ्यन्ते ॥ (सूत्रप्रत्याख्यानसाधकप्रत्याक्षेपभाष्यम्) कथं तर्ह्यन्येषामपठ्यमानानां धातुसंज्ञा भवति  -  अस्तेर्भूः ब्रुवो वचिः चक्षिङ ख्याञ्ञिति ॥ (सूत्रारम्भसाधकप्रत्याक्षेपसमाधानभाष्यम्) यद्यप्येते तत्र न पठ्यन्ते। प्रकृतयस्त्वेषां पठ्यन्ते। तत्र स्थानिवद्भावात्सिद्धम् ॥ (सूत्रप्रत्याख्यानभाष्यम्) इमेऽपि तर्हि यद्यपि तत्र न पठ्यन्ते। येषां त्वर्थे आदिश्यन्तेउते तत्र पठ्यन्ते। तत्र स्थानिवद्भावात्सिद्धम् ॥ (सूत्रारम्भसाधकभाष्यम्) न सिध्यति। आदेशाः स्थानिवदित्युच्यते। न चेमे आदेशाः ॥ (सूत्रप्रत्याख्यानसाधकभाष्यम्) इमे अप्यादेशाः ॥ कथम्?। आदिश्यते यः स आदेशः। इमे चाप्यादिश्यन्ते ॥ (स्थानिवत्त्वानुपपत्तिभाष्यम्) एवमपि षष्ठीनिर्दिष्टस्यादेशाः स्थानिवद्भवन्तीत्युच्यते। न चेमे षष्ठीनिर्दिष्टस्यादिश्यन्ते ॥ (स्थानिवत्त्वोपपादनभाष्यम्) षष्ठीप्रहणं निवर्तिष्यते ॥ (निवृत्तिदूषणभाष्यम्) यदि निवर्तते। अपवादे उत्सर्गकृतं प्राप्नोति। कर्मण्यण् आतोऽनुपसर्गे कः इति केऽप्यण्कृतं प्राप्नोति ॥ (दूषणपरिहारभाष्यम्) नैष दोषः। आचार्यप्रवृत्तिर्ज्ञापयति नापवादे उत्सर्गकृतं भवतीति। यदयं श्यन्नादीन् कांश्चिच्छ्रितः करोति श्यन्श्नम्श्नाश्नुरिति ॥ सनाद्यन्ता धातवः ॥ 32 ॥ (विधिप्रकरणे प्रत्ययप्रकरणे विकरणप्रकरणम्) ",
    "pradeep": "",
    "video": "",
    "lsk_chapter": "12"
}