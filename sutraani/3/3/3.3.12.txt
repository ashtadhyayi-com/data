{
    "i": "33012",
    "an": "क्रियायाम्$33010##क्रियार्थायाम्$33010##कृत्$31093",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##भविष्यति$3$3$3",
    "ss": "",
    "sa": "",
    "sd": "",
    "skn": "3181",
    "mskn": "0",
    "sskn": "0",
    "lskn": "0",
    "plskn": "0",
    "lpn": "1182",
    "sk": " कर्मण्युपपदे क्रियार्थायां क्रियायां चाण् स्यात् । ण्वुलोऽपवादः । काण्डलावो व्रजति । परत्वादयं कादीन् बाधते । कम्बलदायो व्रजति ॥",
    "lsk": "",
    "balamanorama": "",
    "tattvabodhini": "<<अण् कर्मणि च>> - ण्वुलोऽपवाद इति ।अव्ययकृतो भावे॑ इति भावे विहितत्वात्तुमुनः प्राप्तिरेव नास्तीति भावः ।",
    "padamanjari": " चकारः सन्नियोगार्थ इति । अन्यथा पर्यायेण स्यात् - कदाचित्क्रियार्थायामेव क्रियायामुपपदे, कदाचित्कर्मण्येव केवले; वचनं तु भविष्यति काले कादीनामपवादानां बाधनार्थं स्यात् । चकारातु सन्नियोगार्थात्समुदायस्यैव प्रत्ययोत्पति प्रति निमितत्वम् । उपपदसंज्ञा तु प्रत्येकमेव भवति; प्रत्येकं सप्तमीनिर्देशात् । तेन केवलस्यापि कर्मणः समासो भवति । काण्डलावो व्रजतीति । सोऽपवादत्वात् ण्वुलं वाधत इति । ण्वुल्विधाने च क्रियायां क्रियार्थायामुपपदे वासरूपेण तृजादयो न भवन्तीति ज्ञापितम्, न पुनरस्मिन् प्रकरणे वासरूपविधिर्नास्तीति । तेन योऽयम् ठ्तुमुन्ण्वुलौऽ इति ण्वुल्, सोऽस्याणो विषयेऽपि वासरूपविधिना भवत्येव - एधानाहारको व्रजतीति । तथा च ठकेनोर्भविष्यदाधमर्ण्ययोःऽ इति भविष्यदधिकारविहितस्याकस्य भविष्यति प्रयोगे कर्मणि षष्ठी प्रतिषिद्ध्यते । परत्वाच्च कादीनिति । ननु चापूर्वविधानात्प्रतिप्रसववचनस्य लाघवमस्तीति अण्विषय एव ण्वुलं बाधित्वाण स्यान्नापवादविषये ? एवं मन्यते - इह कर्मणीति न वक्तव्यं वचनग्रहणानुवृतेरेव यो वचनेऽण् सोऽस्मिन्विषये भवतीति वचनव्यक्तथा कर्मण्येवोपपदेऽण् सिद्धः, तत्र पुनः कर्मग्रहणं कर्ममात्रपरिग्रहार्थमित्यपवादविषयेऽपि भवतीति । एवं च परत्वादिति कोऽर्थः ? उत्कृष्टत्वादाधिक्यादित्यर्थः । अन्ये तु विप्रतिषेधमेव व्याचक्षते ॥",
    "kashika": "भविस्यति इत्येव। चकारः सन्नियोगार्थः। धातोः अण् प्रत्ययो भवति भविष्यति काले कर्मण्युपपदे क्रियायां च क्रियार्थायाम्। कर्मण्यण् [[3|2|1]] इति सामान्येन विहितो वा ऽसरूपविधेरभावाद् ण्वुला बाधितः पुनरण् विधीयते, सो ऽपवादत्वाद् ण्वुलं बाधते, परत्वात् कादीन्। तेन अपवादविसये ऽपि भवत्येव। काण्डलावो व्रजति। अश्वदायो व्रजति। गोदायो व्रजति। कम्बलदायो व्रजति।",
    "kashika_nyaas": "   `कर्मण्यण्` इत्यादि। `तुमुन्ण्वुलौ`  [[3|3|10]]  इत्यादिसूत्रे ज्ञापितमेतत् -  वासरूपविधिरिह नास्तीति। तेन यद्यपि विशेषणेणाण् विहितः, तथापि वासरूपविधेरभावात् क्रियार्थोपपद न ण्वुला बाधितः,तस्मात् पुनर्विधीयते। `सोपऽपवादत्वाण्णवुलं बाधते` इति। नाप्राप्ते ण्वुलीतरस्यारब्धत्वात्, विशेषविहितत्वाच्च। `कादीन्` इति। बाधत इति सम्बन्धः। आदिशब्देन टगादीनां ग्रहणम्। `तेनापवादविषयेऽपि भवति` इति। अपवादाः सामान्यविहितस्याणः कादयः, तद्विषयेऽपि भवति। `अण् कर्मणि च`  [[3|2|12]]  इत्यस्याऽनाकारान्तक्रियोपपदोऽवकाश -  काण्टलावो व्रजतीति, `आतोऽनुपसर्गे कः`  [[3|2|3]]  इत्यस्याकारान्तः क्रियोपपदोऽवकाशः  - गोद इति; इह ह्रुभयं प्राप्नोति -  गोदायो व्रजतीति, परत्वादण् भवति। तथा `गपोष्टक्` [[3|2|8]]  इत्यस्यावकाशः - सुरापः,शीधुपः,अणः स एव;इहोभयं प्राप्नोति - सुरापायो व्रजति, शीधुपायो व्रजतीति॥",
    "sae": "",
    "mahabhashyam": " अण् कर्मणि च (977) (539 अण्प्रत्ययविधिसूत्रम् ॥ 3 । 3 । 1 आ.7) (आक्षेपभाष्यम्) किमर्थमिदमुच्यते, न अविशेषेण कर्मण्यण् इत्यण्विहितः। स क्रियायामुपपदे क्रियार्थायामन्यत्र च भविष्यति। (4002 समाधानवार्तिकम् ॥ 2 ॥) - अणः पुनर्वचनमपवादविषयेऽनिवृत्त्यर्थम्- (भाष्यम्) अणः पुनर्वचनं क्रियते अपवादविषयेऽनिवृत्तिर्यथा स्यात्। गोदायो व्रजति कम्बलदायो व्रजतीति ॥ (आक्षेपभाष्यम्) किमुच्यते - अपवादविषये अनिवृत्त्यर्थमिति, न पुनरुत्सर्गविषये प्रतिपदविध्यर्थे स्यात् ॥ इदानीमेव ह्युक्तम् - क्रियायामुपपदे क्रियार्थायां वासरूपेण तृजादयो न भवन्तीति। अण् चापि तृजादिः ॥ (समाधानभाष्यम्) एवं तर्ह्युभयमनेन क्रियते। अपवादविषये चानिवृत्तिः। उत्सर्गविषये च प्रतिपदविधिः ॥ कथं पुनरेनेन यत्नेनोभयं लभ्यम्? लभ्यमित्याह। कथम्? कर्मग्रहणसार्मथ्यात् ॥ कथं पुनरन्तरेण कर्मग्रहणं कर्मण्यण् लभ्यः? (समाधानभाष्यम्) वचनग्रहणमपि प्रकृतमनुवर्तते। अस्ति प्रयोजनमेतत्। किं तर्हीति। (4003 वार्तिकम् ॥ 1 ॥) - अपर्यायेणेति तु - (भाष्यम्) अपर्यायेणेति तु वक्तव्यम्। कदाचिद्धि कर्मणि स्यात् कदाचित् क्रियायामुपपदे क्रियार्थायामिति ॥ (प्रश्नभाष्यम्) तत्तर्हि वक्तव्यम्? (समाधानभाष्यम्) न वक्तव्यम्। चेन संनियोगः करिष्यते - अण् कर्मणि च ॥ किं च? अन्यत्उठक्रियायामुपपदे क्रियार्थायामिति ॥ (दूषणभाष्यम्) एवमपि प्रत्येकमुपपदसंज्ञा न प्राप्नोति ॥ (समाधानभाष्यम्) चेनैव संनियोगः करिष्यते। प्रत्येकं च वाक्यपरिसमाप्तिर्दृष्टेति प्रत्येकमुपपदसंज्ञा भविष्यति ॥ अण् कर्मणि 12 ॥ ",
    "pradeep": "",
    "video": ""
}
