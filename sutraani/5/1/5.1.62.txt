{
    "i": "51062",
    "an": "तत्$51057##अस्य$51057##परिमाणम्$51057",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##आर्हादगोपुच्छसंख्यापरिमाणाट्ठक्$5$1$19##समर्थानां प्रथमाद्वा$4$1$82",
    "ss": "'तत् अस्य परिमाणम्' (इति) त्रिंशत्-चत्वारिंशतोः संज्ञायां ब्राह्मणे डण्",
    "sa": "'एषाम् ब्राह्मणानाम्  परिमाणम्' अस्मिन् अर्थे प्रथमासमर्थात् त्रिंशत्-शब्दात् चत्वारिंशत्-शब्दात् च संज्ञां दर्शयितुम् 'डण्' प्रत्ययः भवति । ",
    "sd": " 'त्रिंशत् परिमाणम् एषाम् ब्राह्मणानाम्' तथा च 'चत्वारिंशत् परिमाणम् एषाम् ब्राह्मणानाम्' अनयोः अर्थयोः भाषायां प्रयुज्यमाणौ 'त्रैंश' तथा 'चात्वारिंश' एतौ संज्ञावाचिनौ शब्दौ अनेन सूत्रेण सिद्ध्यतः । अत्र 'ब्राह्मण'शब्दः 'वेदस्य मन्त्रभिन्नः भागः' अस्मिन् अर्थे प्रयुक्तः अस्ति, न हि 'ब्राह्मणजातिः' अस्मिन् अर्थे । यथा -\n\n1. त्रिंशत् अध्यायाः परिमाणम् एषाम् ब्राह्मणानाम्\n= त्रिंशत् + डण् \n→ त्रैंशत् + अ [इत्संज्ञालोपः, णित्वात् <<तद्धितेष्वचामादेः>> [[7।2।117]] इति आदिवृद्धिः]\n→ त्रैंश् + अ [<<टेः>> [[6।4।143]] इति टिलोपः]\n→ त्रैंश\n\n2. तथैव - चत्वारिंशत् सूक्तानि परिमाणम् एषाम् ब्राह्मणानाम् = चात्वारिंश ।  \n\nयथा - त्रैंशानि ब्राह्मणानि, चात्वरिंशानि ब्राह्मणानि - एतादृशाः प्रयोगाः दृश्यते । तेषाम् समर्थनार्थम् इदम् सूत्रम् निर्मितमस्ति । ",
    "sk": " त्रिंशदध्यायाः परिमाणमेषां ब्राह्मणानां त्रैंशानि । चात्वारिंशानि ॥",
    "lsk": "",
    "balamanorama": "<<त्रिंशच्चत्वारिंशतोर्ब्राह्मणे संज्ञायां डण्>> - तिंरशच्चत्वारिंशतोः । तदस्य परिमाणमित्यर्थे परिमाणिनि ब्राआहृणे वाच्ये त्रिशच्चत्वारिंशद्भ्यां डण्स्यादित्यर्थः । ब्राआहृणं=वेदेषु मन्त्रव्यतिरिक्तो भागः । त्रैंशानीति । डित्त्वात् 'टेः' इति टिलोपः । ",
    "tattvabodhini": "<<त्रिंशच्चत्वारिंशतोर्ब्राह्मणे संज्ञायां डण्>> - तिंरशच्चत्वारिंशतोः । व्यत्ययेन पञ्चम्यर्थे षष्ठीद्विवचनम् ।चत्वारिंशतो ब्राआहृणे॑इति पाठे तु समाहारद्वन्द्वात्पञ्चम्येकवचनम् । इहब्राआहृणसंज्ञाया॑मिति षष्ठीसमासेन निर्देष्टुमुचितम् । तथा हि सतिब्राआहृणस्य चेत्संज्ञा॑इतिस्फुटीभवति । अन्यथा तु यस्य कस्यचित्संज्ञायां ब्राआहृणस्थे च प्रयोगे इत्यनिष्टोऽर्थः सम्भाव्येत । ततश्च मन्त्रे भाषायां च डण्न सिध्येत् । इष्यते च सः । तस्मादिष्टानुरोधेन षष्ठर्थे सप्तमीति व्याख्येयम् ।ब्राआहृणेऽभिधेये॑इति तु काशिकायां व्याख्यातम् । ठञादय इति । ठञ उदाहरणं तु  —  — प्रस्थमर्हति प्रास्थिकः,द्रौणिकः इत्याद्यूह्रम् । आदिशब्दग्राह्रस्य ठक उदाहरणमाह ।",
    "padamanjari": " न विषयसप्तमीति। ब्राह्मणविषयश्चेत्प्रयोगो भवतीति नैवमत्रार्थः, नैवमत्रार्थः, तथा हि सति मन्त्रे भाषायां च प्रयोगो न स्यात्, ब्राह्मणादन्यस्य च संज्ञायां शङ्क्येत, एवं च ठ्ब्राह्मणसंज्ञायाम्ऽ इति षष्ठीसमासेन निर्देअष्टव्यम्, तथा तु न कृतमितेयेव सूत्रे च ये ओकारादन्तरं रेफमधीयते तेषां पञ्चम्यर्ये षष्ठीद्विवचनम्। ये तु न, तेषां समाहारद्वन्द्वे पञ्चम्येकवचनम् ॥",
    "kashika": "तदस्य परिमाणम् इत्येव। वर्गे इति निवृत्तम्। त्रिंशच्चत्वरिंशच्छब्दाभ्यां संज्ञायां विषये डण् प्रत्ययो भवति तदस्य परिमाणम् इत्येतस्मिन् विषये ब्राह्मणे ऽभिधेये। अभिधेयसप्तमी एषा, न विषयसप्तमी। तेन मन्त्रभाषयोरपि भवति। त्रिंशदध्यायाः परिमाणम् एषां ब्राहमणानां त्रैशानि ब्राह्मणानि। चात्वारिंशानि ब्राह्मणानि। कानिचिदेव ब्राह्मणान्युच्यन्ते।",
    "kashika_nyaas": "   तिंरशच्छब्दात्? `विंशतितिंरशद्भ्याम्`  [[5|1|24]]  इति योगविबागेन कनि प्राप्ते चत्वारिंशच्छब्दादपि `प्राग्वतेष्ठञ्`  [[5|1|18]]  इति ठञि प्राप्तेऽयमारभ्यते। `अभिधेये सप्तम्येषा` इत्यादि। विषयसप्तम्यामस्यां ब्राआहृणविषयश्चेत्? प्रयोगो भवतीत्येषोऽर्थः स्यात्, तथा चान्यत्र प्रत्ययान्तस्य प्रयोगो न स्यात्, तस्मान्न विषयसप्तम्येषा। एतच्च संज्ञाग्रहणादेव विज्ञायते। न हि ब्राआहृणग्रहणात्? तिंरशच्चत्वारिंशतौ डण्णन्तौ कस्यचित्? पदार्थस्य संज्ञिनौ स्तः, ब्राआहृणानां तु विद्यते॥",
    "sae": "",
    "mahabhashyam": "",
    "pradeep": "",
    "video": ""
}