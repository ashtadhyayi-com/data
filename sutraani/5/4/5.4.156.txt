{
    "i": "54156",
    "an": "बहुव्रीहौ$54113##कप्$54151##न$54155",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "",
    "sa": "",
    "sd": "",
    "skn": "894",
    "mskn": "1576",
    "sskn": "0",
    "lskn": "0",
    "plskn": "0",
    "lpn": "0",
    "sk": " ईयसन्तोत्तरपदान्न कप् । बहवः श्रेयांसोऽस्य बहुश्रेयान् । गोस्त्रियोः - <{656}> इति ह्रस्वे प्राप्ते ।<!ईयसो बहुव्रीहेर्नेति वाच्यम् !> (वार्तिकम्) ॥ बह्व्यः श्रेयस्योऽस्य बहुश्रेयसी । बहुव्रीहेः किम् । अतिश्रेयसिः ॥",
    "lsk": "",
    "balamanorama": "<<ईयसश्च>> - ईयसश्च । बहुश्रेयसीशब्दे श्रेयसीशब्दस्यैव प्रत्ययग्रहणपरिभाषया ईयसन्तत्वादाह — ईयसन्तोत्तरपदादिति । बहुव्रीहिणा उत्तरपदादित्याक्षिप्यत #इति भावः । न कबिति ।न संज्ञेयसो॑रिति वक्तव्ये पृथग्योगकरणान्नित्यस्य वैकल्पिकत्य च कपोऽयं निषेध इति भावः । श्रेयांस इति । अतिशयेन प्रशस्ता इत्यर्थः । 'द्विवचनविभज्य' इति ईयसुन् । 'प्रशस्यस्य श्रः' इति श्रः, 'आद्गुणः' इति गुणः । बहुश्रेयानिति । शैषिकः कब्निषिध्यते । ह्यस्वत्वे प्राप्ते इति । बह्व्यः श्रेयस्यो यस्येति बहुव्रीहिः । तत्र श्रेयसीशब्दस्योपसर्जनस्त्रीप्रत्ययान्तत्वात्गोस्त्रियो॑रिति ह्यस्वत्वे प्राप्ते इत्यर्थः । ईयसो बहुव्रीहेरिति । ईयसन्ताद्बहुव्रीहेः परस्य स्त्रीप्रत्ययस्य ह्यस्वो नेति वाच्यमित्यर्थः । बहुश्रेयसीति ।नद्यृतश्चे॑ति नित्यः कबिह निषिध्यते, लिङ्गविसिष्टपरिभाषया ईयस्ग्रहणेन स्त्रीप्रत्ययान्तश्रेयसीशब्दस्यापि ग्रहणादिति भावः । बहुव्रीहेः किमिति । ईयसो बहुव्रीहेरित्यत्रे॑ति शेषः । अतिश्रेयसिरिति । श्रेयसीमतिक्रान्त इति तत्पुरुषोऽयमिति भावः । ",
    "tattvabodhini": "<<ईयसश्च>> - ईयसश्च । नित्यो वैकल्पिकश्च कप्सर्वोऽपि निषिध्यते । बहुश्रेयानिति । अतिशयेन प्रशस्यः — श्रेयान् ।द्विवचनविभज्योपे॑तीयसुन् ।प्रशस्यस्य श्रः॑ ।शेषद्विभाषे॑ति कप्प्राप्तः ।ईयसो बहुव्रीहेर्नेति वाच्यम् । बहुश्रेयसीति ।नद्यृतश्चे॑ति नित्यं प्राप्तः कब्लङ्गविशिष्टपरिभाषयाईयसश्चे॑ति प्रतिषिध्यते ।",
    "padamanjari": " सर्वा प्राप्तिः प्रतिषिद्ध्यत इति। न तु ठनन्तरस्य विधिर्वा भवति प्रतिषेधो वाऽ इति शेषलक्षणस्यैव कपः प्रतिषेध इति सर्वशब्दस्यार्थः। एतच्च शेषादित्येतस्य निवृतत्वात्कब्मात्रस्यानुवृतेर्लभ्यते। बहुश्रेयसीति। लिङ्गविशिष्टग्रहणादत्र प्रतिषेधः। यथात्र सोर्हल्ङ्यादिलोपः, तथा तत्रैव वक्ष्यामः। ह्रस्वत्वमपि न भवतीति। ठ्गोस्त्रियोरुपसर्जनस्यऽ इति प्राप्तम्। कस्मात्? इत्याह - ईयसो बहुव्रीहावित्यादि। पुंवद्वचनेनात्र न स्त्रीप्रत्ययस्य निवृत्तिर्विवक्षिता, किं तर्हि? ह्रस्वप्रकरणातदभावः। तथा च ठ्गोस्त्रियोःऽ इत्यत्र वृतौ-ठीयसो बहुव्रीहौ प्रतिषेधो वक्तव्यःऽ इत्येवोक्तम् ॥",
    "kashika": "ईयसन्ताद् बहुव्रीहेः कप् प्रत्ययो न भवति। सर्वा प्राप्तिः प्रतिषिध्यते। बहवः श्रेयांसः अस्य बहुश्रेयान्। शेषाद् विभाषा [[5|4|154]] इत्यस्य प्रतिषेधः। बह्व्यः श्रेयस्यः अस्य बहुश्रेयसी। नद्यृतश्च [[5|4|153]] इत्यसय् प्रतिषेधः। ह्रस्वत्वम् अपि न भवति, ईयसो बहुव्रीहौ पुंवतिति वचनात्।",
    "kashika_nyaas": "   `सर्वा प्राप्तिः प्रतिषिध्यते` इति। ननु `अनन्तरस्य विधिर्वा भवति प्रतिषेधो वा` (व्या। प। 19) इति शेषलक्षणस्यैव कपः प्रतिषेधः प्राप्नोति? नैष दोषः; कबत्रानुवत्र्तते, न शेषादिति। तेनायं कब्मात्रस्य प्रतिषेधो भविष्यति। `बहवः श्रेयांसः` इति। `द्विवचनविभज्योपपदे`  [[5|3|57]]  इत्यादिनेयसुन्, `प्रशस्यस्य श्रः`  [[5|3|60]]  इति श्रः। `ह्यस्वत्वमपि न भवति` इति। `गोस्त्रियोरुपसर्जनस्य`  [[1|2|48]]  इति ह्यस्वत्वं प्राप्नोति, तदपि न भवति। कस्मान्न भवति? इत्याह - `ईयसो बहुव्रीहेः` इत्यादिना। नात्र पुंवद्वचनेन स्त्रीप्रत्ययस्य निवृत्तिरभिप्रेता, किं तर्हि? ह्यस्वत्वप्रकरणात्? तदभावः। एतदुक्तं भवति - यथा पुंवद्भावे सतीकारस्य ह्यस्वोनभवति एवमीयसः परस्य स्त्रीप्रत्ययस्यापि न भवति॥",
    "sae": "",
    "mahabhashyam": " इर्यसश्च (2433) (5945 पूर्वपक्षिवार्तिकम्॥ 1 ॥) - इर्यस उपसर्जनदीर्घत्वं च - (भाष्यम्) इर्यस उपसर्जनदीर्घत्वं चेति वक्तव्यम्। बह्व्यः श्रेयस्योऽस्य बहुश्रेयसी, विद्यमानश्रेयसी॥ (5946 पूर्वपक्षिवार्तिकम्॥ 1 ॥) - पुंवद्वचनात्सिद्धम् - (भाष्यम्) पुंवद्वचनात्सिद्धमेतत्। पुंवद्भावोऽत्र भवति - इर्यसो बहुव्रीहौ पुंवद्वचनमिति॥ इति श्रीमद्भगवत्पतञ्ञ्जलिविरचिते व्याकरणमहाभाष्ये पञ्ञ्चमस्याध्यायस्य चतुर्थे पादे प्रथममाह्निकम्॥ ॥ पादश्च समाप्तः ॥ पञ्ञ्चमोऽध्यायः समाप्तः ॥ ",
    "pradeep": "",
    "video": ""
}
