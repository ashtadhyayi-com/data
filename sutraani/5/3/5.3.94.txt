{
    "i": "53094",
    "an": "डतरच्$53092##डतमच्$53093",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्रागिवात्कः$5$3$70##वा$4$1$82",
    "ss": " द्वयोः एकस्य निर्धारणे एकात् डतरच्, बहूनाम् एकस्य निर्धारणे एकात् डतमच् - (इति) प्राचाम् (मतम्) । ",
    "sa": "पूर्वदिशि विद्यमानामाचार्याणाम् मतेन डतरच् तथा डतमच् प्रत्ययौ निर्धारणस्य विषये 'एक' शब्दात् अपि भवतः ।",
    "sd": "निर्धारणम् इत्युक्ते निश्चयः / निर्वचनम् (determination / selection / ascertainment / specification) । अस्मिन् सन्दर्भे <<किंयत्तदो निर्द्धारणे द्वयोरेकस्य डतरच्>> [[5।3।92]] तथा च <<वा बहूनां जातिपरिप्रश्ने डतमच्>> [[5।3।93]] एतयोः सूत्रयोः 'किम्', 'यद्' तथा 'तद्' एतेभ्यः शब्देभ्यः 'डतरच्' तथा 'डतमच्' एतौ प्रत्ययौ उच्येते । एतयोः एव विषयोः एतौ एव प्रत्ययौ 'एक' इत्यस्मात् शब्दात् अपि भवतः इति प्राचाम् मतम् (= पूर्वदिशि विद्यमानानामाचार्याणाम् मतम्) अस्ति - इति अत्र पाणिनिः स्पष्टीकरोति । क्रमेण पश्यामः -\n\n1. द्वयोः एकः इत्येव = एक + डतरच् → एकतर । यथा - भवतोः एकतरो देवदत्तः । One amongst you two is Devadatta.\n2. अनेकेषु एकः इत्येव = एक + डतमच् → एकतम । यथा - भवताम् एकतमः देवदत्तः । One amongst you all is Devadatta.  \n                              \nविशेषः - <<समर्थानाम् प्रथमात् वा>> [[4।1।82]] इत्यस्मात् 'वा' इत्यस्य अनुवृत्तिः अत्र भवितुम् अर्हति, अतः अनेन सूत्रेण उक्तौ प्रत्ययौ विकल्पेनैव विधीयते । यथा - 'भवतोः एकः देवदत्तः / भवताम्  एकः देवदत्तः' एतादृशाः प्रयोगाः अपि साधवः एव । अतः अस्मिन् सूत्रे 'प्राचाम्' इत ग्रहणम् विकल्पार्थम् नैव क्रियते, अपितु पूजार्थम् कृतम् अस्ति । ",
    "skn": "2049",
    "mskn": "2156",
    "sskn": "0",
    "lskn": "0",
    "plskn": "0",
    "lpn": "0",
    "sk": " डतरच् डतमच्च स्यात् । अनयोरेकतरो मैत्रः । एषामेकतमः ॥",
    "lsk": "",
    "balamanorama": "<<एकाच्च प्राचाम्>> - एकाच्च प्राचाम् । शेषपूरणेन सूत्रं व्याचष्टे — डतरच् — डतमच्च स्यादिति ।पूर्वसूत्रद्वयविषये॑ इति शेषः ।महाविभाषयैव सिद्धे प्राचाङ्ग्रहणं न कर्तव्य॑मिति भाष्यम् । अत एव नाऽकजर्थं तत् । ",
    "tattvabodhini": "<<एकाच्च प्राचाम्>> - एकाच्च । प्राचांग्रहणं पूजार्थम् । विकल्पोऽनुवर्तत एव ।",
    "padamanjari": " डतरज्डतमजित्येताविति। कथं पुनर्व्यवहितस्य डतरचोऽनुवृत्तिः? इत्याह - चकार इति। डतमचस्त्वनन्तरत्वदेवानुवृत्तिरिति भावः। ठ्स्वस्मिन्निषयेऽ इति यदुक्तं तदेव विवृणोति - द्वयोर्निर्धारण इति। एतच्च द्वयोरेकस्य डतरज, बहूनां डतमजित्यनुवृतेर्वाक्यभेदेन च सम्बन्धाल्लभ्यते ॥",
    "kashika": "एकशब्दात् प्राचामाचार्याणां मतेन डतरच् डतमचित्येतौ प्रत्ययौ भवतः स्वस्मिन् विष्यए। चकारो डतरचो ऽनुकर्सणार्थः। द्वयोर् निर्धारने डतरच्, बहूनां निर्धारने डतमच्। जातिपरिप्रश्ने इति न अनुवर्तते। सामान्येन विधानम्। एकतरो भवतोर् देवदत्तः। एकतमो भवतां देवदत्तः। प्राचांग्रहणं पूजार्थं, विकल्पो ऽनुवर्तते एव।",
    "kashika_nyaas": "   `स्वस्मिन्? विषये` इति। आत्मीये विषये। तत्र द्वयोरेकस्य निर्वारणं डतरचो विषयः बहूनामेकस्य निर्धारणे डतमचः। चकारोऽनुकर्षणार्थः। असति हि तस्मिन्? `अनन्तरस्य विधिर्वा भवति प्रतिषेधो वा` (व्या। प। 19) इति डतमजेव स्यात्; द्वयोनिर्धारणे द्वयोरेकस्य डतरजित्यनुवृत्तेः, बहूनां निर्धारणे डतमजित्यनुवृत्तेः। विकल्पार्थं प्राग्ग्रहणं कस्मान्न भवति? इत्याह - `विकल्पोऽनुवर्तत एव` इति। अनन्तरसूत्राद्वेत्यनुवर्तत एवेति विक्लप इत्युक्तम्, तेनैव प्रत्ययविकल्पः सिद्धः। तसमात्? पूजार्थमेव प्राग्ग्रहणम्, न दिकल्पार्थम्॥",
    "sae": "",
    "mahabhashyam": " एकाच्च प्राचाम् (2252) (प्राग्ग्रहणाक्षेपभाष्यम्) प्राग्वचनं किमर्थम्? विभाषा यथा स्यात्। (5896 प्राग्ग्रहणानर्थक्यबोधकवार्तिकम्॥ 1 ॥) - प्राग्वचनानर्थक्यं च विभाषाप्रकरणात् - (भाष्यम्) प्राग्वचनमनर्थकम्। किं कारणम्? विभाषाप्रकरणात्। प्रकृता महाविभाषा तयैव सिद्धम्॥ ",
    "pradeep": "",
    "video": ""
}
