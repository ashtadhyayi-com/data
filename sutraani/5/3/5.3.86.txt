{
    "i": "53086",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्रागिवात्कः$5$3$70##वा$4$1$82",
    "ss": "ह्रस्वे प्रातिपदिकात् कः",
    "sa": "'ह्रस्व' इत्यस्य विशेष्यरूपेण विहितात् प्रातिपदिकात् स्वार्थे यथाविहितं  प्रत्ययः भवति ।",
    "sd": "'ह्रस्व' (यत् दीर्घः नास्ति तत्,  short) इत्यस्य विशेष्यरूपेण विहितं यत् प्रातिपदिकम्, तस्मात् वर्तमानसूत्रेण स्वार्थे 'क' प्रत्ययः उत तस्य अपवादः विधीयते । यथा -\n\n1. ह्रस्वः वृक्षः   इत्येव = वृक्ष  + क → वृक्षकः ।\n2. ह्रस्वः स्तम्भः  (stem of a tree) इत्येव = स्तम्भ  + क → स्तम्भकः   ।\n3. ह्रस्वः प्लक्षः (= किञ्चन फलम्)  इत्येव = प्लक्ष  + क → प्लक्षकः   ।\n\nविशेषः - अस्मिन् प्रकरणे प्रायः सर्वेषु सूत्रेषु 'तिङः' इति अनुवृत्तिः स्वीकृता अस्ति । परन्तु अत्र अस्याः किमपि प्रयोजनम् न, अतः अत्र इयमनुवृत्तिः न स्वीक्रियते ।\n\nज्ञातव्यम् - पूर्वसूत्रे <<अल्पे>> [[5।3।85]] इत्यत्र 'अल्प' इत्यस्य विशेषणरूपेण विहितात् प्रातिपदिकात् प्रत्ययविधानं कृतमस्ति । अस्मिन् सूत्रे 'ह्रस्व' इत्यस्मिन् सन्दर्भे प्रत्ययविधानं कृतमस्ति । 'अल्प' तथा 'ह्रस्व' एतयोर्मध्ये सूक्ष्मः भेदः विद्यते । 'अल्प' इत्यनेन प्रमाणस्य मापनं क्रियते, तथा च 'ह्रस्व' इत्यनेन आयामस्य- \n(अ) अल्प =  little quantity ;  यथा - अल्पम् तैलम् ।                                 \n(आ) ह्रस्व = short in length or size ; यथा - अल्पः पटः ।   \nइत्युक्ते, भाषायाम् 'अल्प' तथा 'ह्रस्व' शब्दाः भिन्नेषु अर्थेषु प्रयुक्ताः दृश्यन्ते । यत्र 'अल्प' इति शब्दः साधु अस्ति तत्र 'ह्रस्व' इत्यपि शब्दः साधु एव स्यात् इति नैव आवश्यकम् । अतएव द्वयोः अपि शब्दयोः भिन्नरूपेण ग्रहणम् क्रियते । ",
    "skn": "2041",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " ह्रस्वो वृक्षो वृक्षकः ॥",
    "lsk": "",
    "balamanorama": "",
    "tattvabodhini": "",
    "padamanjari": " यद्यपि वंशादिष्वल्पत्वह्रस्वत्वयोः समावेशो दृष्टः, तथापि घृतादिषु द्रवद्रव्येषु न कश्चिदाह - ह्रस्वं घृतम्, ह्रस्वं तैलमिति; तथा विस्तीर्णेष्वायामहीनेषु ह्रस्वः पट हत्युच्यते, न कश्चिदाह - अल्पः पट इति; तस्मादुभयनिर्देशः - ठल्पेऽ, ठ्ह्रस्वेऽ इति ॥",
    "kashika": "ह्रस्वत्वविशिष्टे ऽर्थे वर्तमानात् प्रातिपदिकात् यथाविहितं प्रत्ययो भवति। दीर्घप्रतियोही ह्रस्वः। ह्रस्वो वृक्षः वृक्षकः। प्लक्षकः। स्तम्भकः।",
    "kashika_nyaas": "   `दीर्घप्रतियोगी ह्यस्वः` इति। स पुनर्यमपेक्ष्य दीर्घो भवति स वेदितव्यः। ननु च दीर्घत्वापचये सति ह्यस्वो भवति; यत्र दीर्घत्वापचयस्तत्राल्पतास्तीति पूर्वेणैव सिद्धम्? न सिध्यति; न ह्रयं नियोगः - यत्र दीर्घस्यापचयस्तत्राल्पत्वेन भवितव्यमिति, तथा हि - सत्यप्यपचये महत्त्वगुणयुक्तं यद्वस्तु तदमहदेव भवति, न चाल्पम्॥",
    "sae": "",
    "mahabhashyam": " ह्रस्वे (2244) (कनोऽधिकरणम्) (आक्षेपभाष्यम्) किमर्थमिमावुभावर्थौ निर्दिश्येते, न यदल्पं ह्रस्वमपि तद्भवति, यच्च ह्रस्वमल्पमपि तद्भवति? (समाधानभाष्यम्) नैतयोरावश्यकः समावेशः। अल्पं घृतम्, अल्पं तैलमित्युच्यते। न कश्चिदाह - ह्रस्वं वृतम्, ह्रस्वं तैलमिति। तथा ह्रस्वः पटः, ह्रस्वः शाटक उच्यते, न कश्चिदाह - अल्पः पटः, अल्पः शाटक इति॥ ",
    "pradeep": "",
    "video": ""
}
