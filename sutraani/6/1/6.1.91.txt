{
    "i": "61091",
    "an": "वृद्धिः$61088##आत्$61087##अचि$61077",
    "ad": "संहितायाम्$6$1$72##एकः पूर्वपरयोः$6$1$84",
    "ss": "आत् उपसर्गात् ऋति धातोः पूर्वपरयोः एकः वृद्धिः ",
    "sa": "अवर्णान्तात् उपसर्गात् ऋकारादौ धातौ परे पूर्वपरयोः एकः वृद्धि-एकादेशः भवति । ",
    "sd": "<<उपसर्गाः क्रियायोगे>> [[1।4।59]] अनेन सूत्रेण प्रादिगणस्य शब्दाः क्रियायोगे उपसर्गसंज्ञां प्राप्नुवन्ति । यदि कश्चन अकारान्तः/ आकारान्तः उपसर्गः ऋकारादेः धातोः पूर्वमागच्छति, तर्हि अवर्ण-ऋवर्णयोः एकः वृद्धि-एकादेशः 'आर्' विधीयते ।      \n\nयथा - प्र + ऋच्छति = प्रार्च्छति । परा + ऋच्छति  = परार्च्छति ।            \n                           \nअत्र वृद्धि-एकादेशः <<आद्गगुणः>> [[6।1।87]] इत्यनेन निर्दिष्टं गुणं बाधित्वा आगच्छति । \n\nज्ञातव्यम् - \n1. अस्मिन् सूत्रे 'आत् उपसर्गात्' इत्युक्तमस्ति । <<येन विधिस्तदन्तस्य>> [[1।1।72]] अनेन सूत्रेण अस्य अर्थः 'अवर्णान्तात् उपसर्गात्' इति 'अन्तग्रहणं' कृत्वा करणीयः । तथैव, अत्र 'ऋति धातौ' इत्यपि उक्तमस्ति । अत्र  <ऽयस्मिन् विधिः तदादौ अल्ग्रहणेऽ> अनया परिभाषया 'ऋकारादौ धातौ' इति आदिग्रहणं कृत्वा अर्थः ज्ञातव्यः । \n2. आ, ऐ, औ एतेषां वर्णानाम् <<वृद्धिरादैच्>> [[1।1।1]] इत्यनेन वृद्धिसंज्ञा भवति । एतेषु ऋकारस्य स्थाने यदि आकारादेशः भवति तर्हि <<उरण् रपरः>> [[1।1।51]] इत्यनेन सः नित्यं रपरः एव भवति । अतः अकार-ऋकारयोः स्थाने 'आर्' आदेशः विधीयते ।    \n3. अत्र 'आत्' इति अकारस्य पञ्चम्येकवचनमस्ति । अनेन अकार-आकारयोः उभयोः ग्रहणं भवति ।                    \n4. यदि धातोः रूपम् ऋकारादिः अस्ति, तदैव अत्र वृद्धि-एकादेशः भवति । यदि धातोः रूपम् ऋकारादिः नास्ति, तर्हि अस्य सूत्रस्य प्रसक्तिः न भवति । यथा - प्र + आर्च्छत् = प्रार्च्छत् ।\n5. अस्मिन् सूत्रे 'धातौ' इति पदम् किमर्थम् स्वीक्रियते? उपसर्गाः केवलं धातोः प्राक्  एव आगच्छन्ति, अतः 'उपसर्गात्' इति वदामश्चेत् 'धातोः' अयं अर्थः अपि स्पष्टीभवति । तथापि धातोः पदस्य अस्मिन् सूत्रे ग्रहणं क्रियते । तस्य कारणमेतत् - <<ऋत्यकः>> [[6।1।128]] अनेन सूत्रेण 'अ + ऋ' अस्यामवस्थायाम् वैकल्पिकः प्रकृतिभावः अपि उच्यते । सः प्रकृतिभावः अत्र मा भूत्, एतत् स्पष्टीकर्तुम् 'धातोः' इति पुनः प्रतिपादनमाचार्यः करोति । 'उपसर्गात् ऋति धातौ नित्यं वृद्धि-एकादेशः भवति, प्रकृतिभावः न भवति' इत्यर्थः ।                                                                  \n6. 'ऋति' इत्यत्र तपरकरणम् कृतमस्ति, अतः केवलं ह्रस्व-ऋकारादि-धातौ परे एव अस्य सूत्रस्य प्रसक्तिः अस्ति, दीर्घ-ॠकारादौ धातौ परे न । यथा - प्र + ॠणाति = प्रर्णाति । इत्यत्र <<आद्गुणः>> [[6।1।87]] इत्यनेन गुण-एकादेशं कृत्वा रूपं सिद्ध्यति ।\n        ",
    "skn": "74",
    "mskn": "40",
    "sskn": "36",
    "lskn": "37",
    "plskn": "0",
    "lpn": "51",
    "sk": " अवर्णान्तादुपसर्गादृकारादौ धातौ परे वृद्धिरेकादेशः स्यात् । उपार्च्छति । प्रार्च्छति ॥",
    "lsk": "अवर्णान्तादुपसर्गाद्दकारादौ धातौ परे वृद्धिरेकादेशः स्यात्। प्रार्च्छति॥",
    "balamanorama": "<<उपसर्गादृति धातौ>> - उपसर्गादृति । आद्गुण इत्यत आदिति पञ्चम्यन्तमनुवर्तते । तच्च उपसर्गाविशेषणम्, अतस्तदन्तविधिः । अकारान्तादिति लभ्यते । ऋतीति धातोर्विशेषणम् । यस्मिन्विधिरिति तदादिविधिः । ऋकारादाविति लभ्यते । वृद्धिरेचीत्यतो वृद्धिरिति चानुवर्तते ।एकः पूर्वपरयो॑रित्यधिकृतम् । तदाह — अवर्णान्तादित्यादिना । एकादेश इति ।पूर्वपरयोरचो॑रिति शेषः । अन्यथा उपसर्गस्य धातोश्च सर्वादेशः स्यात् । उपाच्र्छति प्राच्र्छतीति । उप ऋच्छतिं प्रऋच्छतीति स्थिते गुणे प्राप्तेऽनेन वृद्धी-रपरत्वम् ।",
    "tattvabodhini": "<<उपसर्गादृति धातौ>> - उपसर्गादृति । उपसर्गात्किम् , खट्वच्र्छति । ऋति किम् , उपेतः । तपरकरणमुत्तरार्थम् । इह दीर्घर्कारादेर्धातोरसंभवेन व्यावर्त्त्याऽलाभात् । धातौ किम् , उपर्कारः । नन्वत्रउपेत्युपसर्ग एव न भवति, क्रियायोग एवोपसर्गत्वात् । उपगत ऋकार इति विगृह्र क्रियायोगत्वसंपादनेऽपियत्क्रियायुक्ताः प्रादयस्तं प्रत्येव गत्युपसर्गसंज्ञः॑ इति ऋकारं प्रति अनुपसर्ग एव । तथा चाऽकृतेऽपि धातुग्रहणे ऋकारादिधातावेव वृद्धिर्भविष्त्यनुपसर्गेण धातोराक्षेपात्, नत्वत्रेति चेत्सत्यम्; अतएवयोगविभागेन पुनर्विधानार्थ॑मित्यनुपदं वक्ष्यतीति न काप्यनुपपत्तिः ।",
    "padamanjari": " उपार्च्छतीति। ठृच्छ गन्तीन्द्रियप्रलयमूर्तिभावेषुऽ।  प्रर्च्छको देश इति। अत्र यत्क्रियायुक्ताः प्रादयः इति गमिं प्रति प्रशब्दस्योपसर्गत्वं नर्च्छतिं प्रतीति भवति प्रत्युदाहरणम्। वा सुप्यापिशलेरिति हि विकल्पः स्यादिति। तेनोतरार्थन्तपरकरणमिति भावः। धातुग्रहणमनर्थकम्, यत्र चोपसर्गत्वं न सम्भवति, तत्रोपसर्गग्रहणेन प्रादयोऽपिलक्ष्यन्ते, यथा-नासिकाया नस्बावविधौ; इह तु मुख्यमेवोपसर्गत्वं सम्भवति तत्किं धातुग्रहणेन ? इत्यत आह-उपसर्गग्रहणादेवेति। शाकल्यस्येदं शाकलम्, तस्य निवृत्यर्थं पुनर्द्धातुग्रहणम्। सति तु दातुग्रहणे योगविभागेन पुनर्वृद्धिर्विधीयत इति शाकलं बाध्यते। असति तु तस्मिन् शाकल्यमतेन परत्वात् प्रकृतिभावः स्यादेव ॥",
    "kashika": "आतित्येव। अवर्णान्तादुपसर्गातृकारादौ धातौ परतः पूर्वपरयोः स्थाने वृद्धिरेकादेशो भवति। आद्गुणापवादः। उपार्च्छति। प्रार्च्छति। उपार्ध्नोति। उपसर्गातिति किम्? खट्वर्च्छति। मालर्च्छति। प्रगता ऋ च्छका अस्माद् देशात् प्रर्च्छको देशः। यत्क्रियायुक्ताः प्रादयः तं प्रति गत्युपसर्गसंज्ञकाः इति। ऋतीति किम्? उप इतः उपेतः। तपरकरणम् किम्? उप ऋकरीयति उपर्कारीयति। वा सुप्यापिशलेः [[6|1|92]] इति विकल्पः स्यात्। उपसर्गग्रहणादेव धातुग्रहणे सिद्धे धातुग्रहणं शाकलनिवृत्त्यर्थम्। ऋत्यकः [[6|1|128]] इति हि शाकल्यस्य प्रक्र्तिभावः प्राप्नोति।",
    "kashika_nyaas": "   `उपाच्र्छति` इति। `ऋच्छ गतन्द्रियप्रलयमूर्तिभावेषु` (धा।प।1296) `प्रगता ऋच्छका अस्माद्देशात्? प्रच्छको देशः` इति। अत्र `यं प्रति क्रियायुक्ता प्रादयस्तं प्रत गत्यपसर्गसंज्ञका भवन्ति` इति गमिं प्रति प्रशब्दो गत्युपसर्गसंज्ञकः, न ऋच्छतिं परतीति भवति प्रत्युदाहरणमिदम्। `वा सुप्यापिशलेरिति विकल्पः स्यत्` इति। एतेनोत्तरार्थतां तपरकरणस्य दर्शयति। अथ धातग्रहणं किमर्थम्, यावत सम्बन्धिशब्दा हि नियतं प्रतयोगिनमुपस्थापयन्ति, तद्यथा -पुत्रादशब्दाः, उपसर्गश्चायं धात्वपेक्षत्वात्? सम्बन्धिशब्दः तत्रोपसर्गग्रहणादेव धातुग्रहणं सिध्यति? अत आह -`उपसर्गग्रहणादेव` इत्यादि। यदि धातुग्रहणं न क्रयेत, तदा पराच्र्छतीत्यत्र `ऋत्यकः`  [[6|1|128]]  इति परत्वात्? शाकल्यस्य मतेन परकृतवद्भावः ल्यात्। तस्मात् तस्य शाकल्यस्य प्रकृतिवद्भावस्य निवृत्त्यर्थं धातुग्रहणं क्रियते। कथं पुनः क्रियमाणे धातग्रहणे शाकल्यस्य प्रकृतवद्भावनिवृत्तिर्लभ्यते? योगविभागकारणात्। सति हि धातुग्रहणे योगविभागः क्रियते -उपसर्गावृत्ति वृद्धिर्भवतीति; ततो धाताविति, इहोपसर्गादिति वत्र्तते। ततो द्वितीयो योगो बाधकबाधनार्थो विज्ञायते। अथ `उपसर्गाच्छन्दसि धात्वर्थे`  [[5|1|117]]  इत्यत्र यथा प्राद्युपलक्षणार्थमुपसर्गग्रहणं विज्ञायते, तथेहापि कस्मान्न विज्ञायेत? अशक्यत्वात्। `उपसर्गाच्छन्दसि धात्वर्थे` इत्यत्र हि धातोरुपस्थानं न सम्भवतीति युक्तं प्राद्युपलक्षणार्थमुपसर्गग्रहणम्। इह हि धातोरुपस्थानं सम्भवतीत्ययुक्तम्॥",
    "sae": "When an अवर्णान्त उपसर्ग is followed by a  ऋकारादि धातु, both of them undergo a  वृद्धि-एकादेश. ",
    "mahabhashyam": " उपसर्गादृति धातौ( 2528) (धातुग्रहणप्रयोजनभाष्यम्) धाताविति किमर्थम् ? इह मा भूत् । प्रर्षभं वनम् ॥ (6168 धातुग्रहणानर्थक्यबोधकवार्तिकम् ॥ 1 ॥) - उपसर्गाद्वृद्धिविधौ धातुग्रहणे उक्तम् - किमुक्तम् ? गत्युपसर्गसंज्ञाः क्रियायोगे यत्क्रियायुक्ताः प्रादयस्तं प्रतीति वचनमिति ॥ क्रियमाणेऽपि धातुग्रहणे प्रर्छक इति प्राप्नोति । यत्क्रियायुक्ताः प्रादयस्तं प्रतीति वचनान्न भवति ॥ (धातुग्रहणप्रयोजनभाष्यम्) इदं तर्हि प्रयोजनम्  -  उपसर्गादृति धातौ वृद्धिरेव यथा स्यात्, यदन्यत् प्राप्नोति तन्मा भूदिति । किं चान्यत् प्राप्नोति ? ह्रस्वत्वम् ऋत्यकः [[6|1|128]] इति । ऋति ह्रस्वादुपसर्गाद्वृद्धिः पूर्वविप्रतिषेधेन इति चोदयिष्यति स न वक्तव्यो भवति ॥ (6169 विप्रतिषेधवार्तिकम् ॥ 2 ॥) - छे तुकः संबुद्धिगुणः - छे तुग्भवतीत्यस्मात्संबुद्धिगुणो भवति विप्रतिषेधेन । छे तुग्भवतीत्यस्यावकाशः  -  इच्छति, गच्छति । संबुद्धिगुणस्यावकाशः  -  अग्ने, वायो । इहोभयं प्राप्नोति  -  अग्नेच्छत्रम्  -  अग्ने छत्रम्, वायोच्छत्रम् -वायो छत्रम् । संबुद्धिगुणो भवति विप्रतिषेधेन ॥ स तर्हि विप्रतिषेधो वक्तव्यः । (6170 विप्रतिषेधखण्डनवार्तिकम् ॥ 3 ॥) - न वा बहिरङ्गलक्षणत्वात् - न वा वक्तव्यः । किं कारणम् ? बहिरङ्गलक्षणत्वात् । बहिरङ्गलक्षणस्तुक् । अन्तरङ्गलक्षणः सम्बुद्धिगुणः । असिद्धं बहिरङ्गमन्तरङ्गे ॥ (आक्षेप  -  समाधानपरभाष्यम्) अन्तरेणापि विप्रतिषेधमन्तरेणापि चैतां परिभाषां सिद्धम् । कथम् ? इदमिह संप्रधार्यम्  -  संबुद्धिलोपः क्रियतां गुण इति, किमत्र कर्तव्यम् ? परत्वाद् गुणः । नित्यः संबुद्धिलोपः । कृतेऽपि गुणे प्राप्नोत्यकृतेऽपि । गुणोऽपि नित्यः। कृतेऽपि संबुद्धिलोपे प्राप्नोत्यकृतेऽपि। अनित्यो गुणः । न हि संबुद्धिलोपे कृते प्राप्नोति । तावत्येव छेनानन्तर्यम्, तत्र तुका भवितव्यम् । तस्मात्सुष्ठूच्यते  -  छे तुकः संबुद्धिगुणे न वा, बहिरङ्गलक्षणत्वादिति ॥ (6171 विप्रतिषेधवार्तिकम् ॥ 4 ॥) - सम्प्रसारणदीर्घत्वण्यल्लोपाभ्यासगुणादयश्च - संप्रसारणदीर्घत्वण्यल्लोपाभ्यासगुणादयश्च तुको भवन्ति विप्रतिषेधेन ॥ संप्रसारणदीर्घत्वस्यावकाशः  -  हूतः, जीनः, संवीतः, शूनः । तुकोऽवकाशः  -  अग्निचित्, सोमसुत् । इहोभयं प्राप्नोति  -  परिवीषु, शकहूषु ॥ णिलोपस्यावकाशः  -  कारणा, हारणा । तुकः स एव । इहोभयं प्राप्नोति  -  प्रकार्य गतः, प्रहार्य गतः ॥ अल्लोपस्यावकाशः  -  प्रचिकीर्षिता, प्रजिहीर्षिता । तुकः स एव । इहोभयं प्राप्नोति  -  प्रचिकीर्ष्य गतः, प्रजिहीर्ष्य गतः ॥ अभ्यासगुणादयश्च तुको भवन्ति विप्रतिषेधेन । के पुनरभ्यासगुणादयः ? ह्रस्वत्वात्त्वेत्त्वगुणाः । ह्रस्वत्वस्यावकाशः  -  ययतुः  -  ययुः, तस्थतुः  -  तस्थुः । तुकः स एव । इहोभयं प्राप्नोति  -  अपचच्छतुः, अपचच्छुः ॥ अत्वस्यावकाशः  -  चक्रतुः, चक्रुः । तुकः स एव । इहोभयं प्राप्नोति  -  अपचच्छृदतुः, अपचच्छृदुः ॥ इत्वस्यावकाशः  -  यियक्षति, पिपक्षति । तुकः स एव । इहोभयं प्राप्नोति  -  चिच्छादयिषति, चिच्छर्दयिषति ॥ गुणस्यावकाशः  -  लोलूयते, बेभिद्यते । तुकः स एव । इहोभयं प्राप्नोति  -  चेच्छिद्यते, चोच्छुप्यते ॥ (6172 विप्रतिषेधवार्तिकम् ॥ 5 ॥) - यणादेशादाद्गुणः - यणादेशादाद्गुणो भवति विप्रतिषेधेन । यणादेशस्यावकाशः  -  दध्यत्र, मध्वत्र । आद्गुणस्यावकाशः  -  खट्वेन्द्रः, खट्वोदकम् । इहोभयं प्राप्नोति  -  वृक्षोऽत्र, प्लक्षोऽत्र ॥ (6173 विप्रतिषेधवार्तिकम् ॥ 6 ॥) - इरुर्गुणवृद्धिविधयश्च - इरुर्गुणवृद्धिविधयश्च यणादेशाद्भवन्ति विप्रतिषेधेन ॥ इरुरोरवकाशः  -  आस्तीर्णम्, निपूर्ताः पिण्डाः । यणादेशस्यावकाशः  -  चक्रतुः, चक्रुः । इहोभयं प्राप्नोति  -  दूरे ह्यध्वा जगुरिः, मित्रावरुणौ ततुरिः, किरति, गिरति ॥ गुणवृद्ध्योरवकाशः  -  चेता, गौः । यणादेशस्य स एव । इहोभयं प्राप्नोति  -  चयनम्  -  चायकः, लवनम् -लावकः ॥ (6174 विप्रतिषेधवार्तिकम् ॥ 7 ॥) - भलोपधातुप्रातिपदिकप्रत्ययसमासान्तोदात्तोदात्तनिवृत्तिस्वरा एकादेशाच्च - भलोपधातुप्रातिपदिकप्रत्ययसमासान्तोदात्तोदात्तनिवृत्तिस्वरा एकादेशाच्च यणादेशाच्च भवन्ति विप्रतिषेधेन ॥ भलोपस्यावकाशः  -  गार्ग्यः, वात्स्यः । एकादेशयणादेशयोरवकाशः  -  दधीन्द्रः मधूदकम्, दध्यत्र  -  मध्वत्र । इहोभयं प्राप्नोति  -  दाक्षी  -  दाक्षायणः, प्लाक्षीप्लाक्षायणः ॥ (अचि भलोप एकादेशाद्भवति विप्रतिषेधेन । अचि भलोपस्यावकाशः  -  दाक्षी  -  दाक्षायणः, प्लाक्षी  -  प्लाक्षायणः । एकादेशस्यावकाशः  -  दण्डाग्रम्, क्षुपाग्रहम् । इहोभयं प्राप्नोति  -  गाङ्गेयः, गाङ्गः ॥) धातुस्वरस्यावकाशः  -  पचति, पठति । एकादेशयणादेशयोः स एव । इहोभयं प्राप्नोति  -  श्र्यर्थम्, श्रीषा ॥ प्रातिपदिकस्वरस्यावकाशः  -  आम्रः, शालः । एकादेशयणादेशयोः स एव । इहोभयं प्राप्नोति  -  अग्न्युदकम्, वृक्षार्थम् ॥ प्रत्ययस्वरस्यावकाशः  -  चिकीर्षुः, औपगवः । एकादेशयणादेशयोः स एव । इहोभयं प्राप्नोति  -  चिकीर्ष्वर्थम्, औपगवार्थम् ॥ समासान्तोदात्तस्यावकाशः  -  राजपुरुषः, ब्राह्मणकम्बलः । एकादेशयणादेशयोः स एव । इहोभयं प्राप्नोति  -  राजवैद्यर्थम्, राजवैदीहते ॥ उदात्तनिवृत्तिस्वरस्यावकाशः  -  नदी, कुमारी । एकादेशयणादेशयोः स एव । इहोभयं प्राप्नोति  -  कुमार्यर्थम्, कुमारीहते ॥ (6175 विप्रतिषेधवार्तिकम् ॥ 8 ॥) - अल्लोपाल्लोपौ चार्धधातुके - अल्लोपाल्लोपौ चार्धधातुके एकादेशाद्भवतो विप्रतिषेधेन ॥ अल्लोपस्यावकाशः  -  चिकीर्षिता, जिहीर्षिता । एकादेशस्यावकाशः  -  पचन्ति, पठन्ति । इहोभयं प्राप्नोति  -  चिकीर्षकः, जिहीर्षकः ॥ आल्लोपस्यावकाशः  -  पपिः सोमम्, ददिर्गाः । एकादेशस्यावकाशः  -  यान्ति, वान्ति । इहोभयं प्राप्नोति  -  ययतुः, ययुः ॥ (6176 विप्रतिषेधवार्तिकम् ॥ 9 ॥) - इयङुवङ्गुणवृद्धिटित्किन्मित्पूर्वपदविकाराश्च - इयङुवङ्गुणवृद्धिटित्किन्मित्पूर्वपदविकाराश्चैकादेशयणादेशाभ्यां भवन्ति विप्रतिषेधेन । इयङुवङोरवकाशः  -  श्रियौ  -  श्रियः, भ्रुवौ  -  भ्रुवः । एकादेशयणादेशयोः स एव । इहोभयं प्राप्नोति  -  चिक्षियिव  -  चिक्षियिम, लुलुवतुः  -  लुलुवुः, पुपुवतुः  -  पुपुवुः ॥ गुणवृद्ध्योरवकाशः  -  चेता, गौः । एकादेशयणादेशयोः स एव । इहोभयं प्राप्नोति  -  साधुचायी, सुचायी, नग्नंभावुकोऽध्वर्युः, शयिता, शयितुम् ॥ टितोऽवकाशः  -  षण्णाम्, सप्तानाम्, पञ्ञ्चानाम् । एकादेशयणादेशयोः स एव । इहोभयं प्राप्नोति  -  वृक्षाणाम्, प्लक्षाणाम् ॥ कितोऽवकाशः  -  साधुदायी, सुष्ठुदायी । एकादेशयणादेशयोः स एव । इहोभयं प्राप्नोति  -  दायकः, धायकः ॥ मितोऽवकाशः  -  त्रपुणी, जतुनी । एकादेशयणादेशयोः स एव । इहोभयं प्राप्नोति  -  अस्थीनि, दधीनि, अतिसखीनि ब्राह्मणकुलानि ॥ पूर्वपदविकाराणामवकाशः  -  होतापोतारौ । एकादेशयणादेशयोः स एव । इहोभयं प्राप्नोति  -  नेष्टोद्गातारौ, आग्नेन्द्रम् ॥ (6177 विप्रतिषेधबोधकवार्तिकम् ॥ 10 ॥) - उत्तरपदविकाराश्च - उत्तरपदविकाराश्चेति वक्तव्यम् ॥ उत्तरविकाराणामवकाशः  -  समीपम्, दुरीपम् । एकादेशयणादेशयोः स एव । इहोभयं प्राप्नोति  -  नीपम्, वीपम्, प्रेपम्, परेपम् ॥ ",
    "pradeep": "",
    "video": ""
}
