{
    "i": "61078",
    "an": "अचि$61077",
    "ad": "संहितायाम्$6$1$72",
    "ss": "एचः अचि अय्-अव्-आय्-आवः ",
    "sa": "एच्-वर्णानाम् स्थाने संहितायाम् स्वरे परे (क्रमेण) अय्-अव्-आय्-आव्- एते आदेशाः भवन्ति । ",
    "sd": "एच्-प्रत्याहारे चत्वारः वर्णाः आगच्छन्ति - ए, ओ, ऐ, औ ।\nस्वरे परे एतेषां स्थाने <<यथासङ्ख्यमनुदेशः समानाम्>> [[1|3|10]] इत्यनेन क्रमेण अय्, अव्, आय्, आव् - एते आदेशाः भवन्ति ।\n\nयथा - \n1) एकारस्य स्थाने अय्-आदेशः - मते + इति = मत् अय् + इति = मतयिति ।\n2) ओकारस्य स्थाने अव्-आदेशः - धेनो + इति = धेन् अव् + इति = धेनविति ।\n3) ऐकारस्य स्थाने आय्-आदेशः - वन्दै + इति = वन्द्  आय् + इति = वन्दायिति ।\n4) औकारस्य स्थाने आव्-आदेशः - बालौ + इति = बाल् आव् + इति  = बालाविति ।                         \n                \nज्ञातव्यम् - एतेषु सर्वेषु आदेषेषु अन्तिमवर्णस्य इत्संज्ञा उच्चारणसामर्थ्यात् न भवति ।",
    "skn": "61",
    "mskn": "22",
    "sskn": "22",
    "lskn": "22",
    "plskn": "19",
    "lpn": "44",
    "sk": " एचः क्रमादय् अव् आय् आव् एते स्युरचि ॥",
    "lsk": "एचः क्रमादय् अव् आय् आव् एते स्युरचि॥",
    "balamanorama": "<<एचोऽयवायावः>> - एचोऽयवायावः । अय्च अव्च आय्च आव्चेति विग्रहः । इको यणचीत्यतोऽचीत्यनुवर्तते । यथासंख्यपरिभाषया एकारस्य अय्, ओकारस्य-अव्, ऐकारस्य-आय्, औकारस्य-आविति लभ्यते । तदाह — एचः क्रमादिति । यथासंख्यसूत्रभाष्यरीत्या त्वन्तरतमपरिभाषयैवात्र व्यवस्था ज्ञेया । इह 'इचोऽचि यणयवायाव' इत्येव सूत्रयितुमुचितम् । ",
    "tattvabodhini": "<<एचोऽयवायावः>> - एचः क्रमादिति । नन्वत्रैव यथासङ्ख्यसूत्रं वक्तुमुचितम् । प्रत्याहारग्रहणेषुतद्वाच्यवाच्ये निरूढलक्षाभ्युपगमेऽपि लक्ष्यार्थबोधात्पूर्वभाविशक्यार्थज्ञानमादाय यथासङ्खयत्वस्यावश्यं वक्तव्यत्वात् । अन्यथा एचां क्रमेणायवायावो न सिध्येरन् । मैवम् । अन्तरतमत्वेनापि तत्सिद्धेः । तथाहि एचः सन्ध्यक्षराणि । ततश्च संवृताकारतालव्यस्य एकारस्य संवृताकारतालव्योऽय्, संवृताकारोष्ठस्य ओकारस्य तादृश एव अव्, ऐचश्चोत्तरभूयस्त्वादैकारे इकारोऽध्यर्थमात्रः, अकारस्त्वर्धमात्र एव । एवमोकारेऽप्युकारोऽध्यद्र्धमात्रः, अकारस्त्वर्धमात्रः । एवंच विवृताकारतालव्यस्य ऐकारस्य विवृताकारतालव्य आय् । विवृताकारौष्ठ आव्॥",
    "padamanjari": " कस्य पुनरयं वान्तादेशः ? एच इति वर्तते। यद्येवमेदैतोरपि प्राप्नोति -चेयम्, जेयम्, रैयतीति? एवं तर्हि वान्तग्रहणं न करिष्यते, ठेचोऽयवायावःऽ इत्येव। इहापे तर्ह्यादेशः प्राप्नोति -चेयम्, जेयमिति? ठ्क्षय्यजय्यौ शक्यार्थेऽ, र्ठ्क्य्यस्तदर्थेऽ इत्येतन्नियमार्थं भविष्यति -एचौ यदि भवति क्षिज्योरेवेति। एवमपि रैयतीत्यत्रायादेशः प्राप्नोति? रैशब्दश्छान्दसः, ठ्दृश्टानुविधिश्च्छन्दसिऽ। भाषायां तु रैशब्दप्रयोगो भाष्यविरोधादसाधुः। यद्वैवं नियम आश्रयिष्यते -अनौष्ठस्य यदि भवति क्षिज्योरेवेति; ततः ठ्शक्यार्थेऽ इति द्वितीयो योगः, क्षिज्योरपि शक्यार्थ एवेति ? सिध्यति; सूत्रस्य तु को निर्वहः ? उच्यते; वान्तशब्दोऽयं सन्निहिते वान्ते वर्तते, न यत्र कुत्रचित्; सन्निहितश्चौदौत्स्थानिकः पूर्वत्र, यथासंख्यासम्बन्धात्। तत्र यथा यः कश्चन वान्तादेशो न भवति, तथान्यस्थानिको न भविष्यति; विशिष्टस्यैव सन्निधानात्। तदिदमुक्तम् -योऽयमेचः स्थाने इति। बाभ्रव्य इति। ठ्मधुबभ्रवोर्ब्राह्मणकौशिकयोःऽ इति यञ्। मण्कडुशब्दो गर्गादि। शङ्कुपिचुशब्दाभ्याम् ठ्तदर्थं विकृतेः प्रकृतौऽ इत्यत्रार्थे ठुगवादिभ्यो यत्ऽ । नावा तार्यं नाव्यम्, नौवयोधर्मऽ इत्यादिना यत्।  अध्वपरिमाणे चेति। भाषार्थमिदम्। गव्यूतिःउक्रोशयुगम् ॥ धातौस्तन्निमितस्यैव॥ धातोरिति किमिति। न तावदविशेषेण नियमप्रसङ्गः - यि प्रत्यये यदि भवति तन्निमितस्यैवेति; एवं हि ठ्वान्तो यि प्रत्यये तन्निमितस्यऽ इति विशिष्टविधिराश्रयणीयः, योगविभाग एवकारो नियम इति सर्वमेतदनर्थकमापद्येत। तस्मादसत्यपि धातुग्रहणे विशिष्टविषयो नियमो भविष्यतीति प्रश्नः। स तु विशिष्टो विषयः प्रातिपदकमपि सम्भाव्येतेत्युतरम्। वाभ्रव्य इत्यत्रैव स्यादिति। एचस्तन्निमितत्वात्। अत्र न स्यादिति। विपर्ययात्। उपोयत इति। वेञःकर्मणि लट, आत्मनेपदम्, यक्, यज्ञादित्वात्संप्रसारणम्, ठकृत्सार्वधातुकयोःऽ इति दीर्घः, ठाद्गुणःऽ, तस्य परं प्रत्यादिवद्भावाद्धातुग्रहणेन ग्रहणम्। ओयते इति। कर्मण्येव लङ्। लौयमानिरिति। ठत इञ्ऽ आदिवृद्धिः। ननु चात्र गुणः पदद्वयापेक्षत्वाद्बहिरङ्गः, वृद्धिरपि बाह्यतद्धितापेक्षत्वाद्बहिरङ्गैव ? सत्यम्; औयतेत्यत्रैतदुभयं नास्ति, तदर्थमवश्यं योग आरब्धव्यः, आरब्धेनैव सिद्धत्वादुपोयते इत्यादिकं प्रत्युदाहृतम्। एवकारकरणं किमिति। सिद्धे सत्यारम्भो नियमार्थत्वे हेतुः, न त्वेवकारकरणमपीति प्रश्नः। इष्टतोऽवधारणार्थ इत्युतरम् ॥",
    "kashika": "एचः स्थाने अचि परतः अयवायावित्येते आदेशाः यथासङ्ख्यम् भवन्ति। चयनम्। लवनम्। चायकः। लावकः। कयेते। ययेते। वायाववरुणद्धि।",
    "kashika_nyaas": "   `कयेते, ययेते` इति। के+एते, ये+एत इति स्थितेऽयादेशः। `वायाववरुणद्धि` इति। वायौ+अवरुणद्धीति स्थित आवादेशः॥",
    "sae": "When followed by a स्वर, the letters of the एच् प्रत्याहार are respectively converted to अय्, अव्, आय् and आव्.",
    "mahabhashyam": "",
    "pradeep": "",
    "video": ""
}
