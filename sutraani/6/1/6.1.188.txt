{
    "i": "61188",
    "an": "आदिः$61187##अन्यतरस्याम्$61187##ल-सार्वधातुकम्$61186##उदात्तः$61159",
    "ad": "",
    "ss": "",
    "sa": "",
    "sd": "",
    "sk": " स्वपादीनां हिंसेश्चानिठ्यजादौ लसार्वधातुके परे आदिरुदात्तो वा स्यात् । स्वपादिरदाद्यन्तर्गणः । स्वपन्ति । श्वसन्ति । हिंसन्ति । पक्षे प्रत्ययस्वरेण मध्योदात्तता । क्ङित्येवेष्यते । नेह स्वपानि । हिनसानि ।",
    "lsk": "",
    "balamanorama": "",
    "tattvabodhini": "",
    "padamanjari": "",
    "kashika": "लसार्वधातुकग्रहणं यदनुवर्तते तदचि अनिटि इति सम्बन्धादिह सप्तम्यन्तमुपजायते स्वपादिरावृत्करणात्। स्वपादीनां हिंसेश्च अजादवनिटि लसार्वधातुके परतो ऽन्यतरस्यामादिरुदात्तो भवति। स्वपन्ति, स्वपन्ति। श्वसन्ति, श्वसन्ति। हिंसेः खल्वपि हिंसन्ति, हिंसन्ति। प्रत्ययस्वरेण पक्षे मध्योदात्तः। अचि इति किम्? स्वप्यात्। हिंस्यात्। अनिटि इति किम्? स्वपितः। श्वसितः। ङित्यजादावयं विधिरिष्यते। इह न भवति, स्वपानि, हिनसानि।",
    "kashika_nyaas": "   `सार्वधातुकग्रहणम्` इत्यादि। `अचि` इत्येतत्? सप्तम्यन्तं लसार्वधातुकस्य समानाधिकरणं विशषणम्, न च प्रथमान्तस्य सप्तम्यन्तेन सामानाधिकरण्यमुपपद्यते। तस्मात्? `अचि` इत्यनेन सम्बन्धाद्विविशेषणविशेष्यलक्षणाल्लसार्वधातुकग्रहणादित्याह -`सप्तम्यन्तमुपजायते। `स्वपादिरा वृत्करणात्` इति। यद्यप्येतदेवम्, तथापि `ञिष्वप्? शये` (धातुपाठः-1068) `आस प्राणने` (धातुपाठः-1069), `अन च` (धातुपाठः-1070) इत्येत एव ये, ते इह स्वपादिग्रहणेन गृह्रन्ते। परेऽपि ये जक्षित्यादयोऽभ्यस्तसंज्ञाः, तेषु परत्वात्? <<अभ्यस्तानामादिः>> [[6|1|189]]  इत्यनेन नित्यमाद्युदात्तत्वं भवति। `हिंसन्ति` इति। `तृह हिसि हिंसायाम्` (धातुपाठः-1455,1456), रुधादित्वाच्? श्नम्, <<श्नसोरल्लोपः>> [[6|4|111]]  इत्यकारलोपः <<श्नान्नलोपः>> [[6|4|23]]  इति परस्य नकारस्य। `स्वप्यात्` इति। लिङ्? अदादित्वाच्छपो लुक्। `स्वपितः` इति। <<रुदादिभ्यः सार्वधातुके>> [[7|2|76]]  इतीट्॥",
    "sae": "",
    "mahabhashyam": " स्वपादिहिंसामच्यनिटि (2625) (6310 विप्रतिषेधोपसंख्यानवार्तिकम् ॥ 1 ॥) - स्वपादीनां वाववचनादभ्यस्तस्वरो विप्रतिषेधेन - स्वपादीनां वावचनादभ्यस्तस्वरो भवति विप्रतिषेधेन । स्वपादीनां वावचनस्यावकाशः  -  स्वपन्ति, श्वसन्ति । अभ्यस्तस्वरस्यावकाशः  -  ददति, दधति । इहोभयं प्राप्नोति  -  जाग्रति । अभ्यस्तस्वरो भवति विप्रतिषेधेन ॥ ",
    "pradeep": "",
    "video": ""
}