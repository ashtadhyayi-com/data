{
    "i": "61102",
    "an": "दीर्घः$61101##अकः$61101##अचि$61077",
    "ad": "संहितायाम्$6$1$72##एकः पूर्वपरयोः$6$1$84",
    "ss": "अकः प्रथमयोः अचि पूर्वपरयोः एकः पूर्वसवर्णः दीर्घः ",
    "sa": "अक्-वर्णात् प्रथमा-द्वितीयायाः अजादि प्रत्ययः अस्ति चेत् पूर्वपरयोः एकः पूर्वसवर्णदीर्घः भवति । ",
    "sd": "<<स्वौजस्...>> [[4।1।2]] अनेन सूत्रेण विहिताः प्रथमाद्वितीयाविभक्तेः प्रत्ययाः एते - सुँ, औ, जस्, अम्, औट्, शस् । एतेषु जस् / शस् इत्येतयोः जकारशकारयोः इत्संज्ञा लोपश्च जायते , अतः सुँ-प्रत्ययं विहाय अन्ये सर्वे अजादयः सन्ति  । एतेषु कश्चन प्रत्ययः यदि अक्-वर्णान्तशब्दात् आगच्छति, तर्हि पूर्वपरयोः एकः पूर्वसवर्णदीर्घादेशः भवति । यथा -\n\n1) मुनि + औ / औट् [प्रथमाद्विवचनम्]\n→ मुनी [<<इको यणचि>> [[6।1।77]] इत्यनेन यणादेशे प्राप्ते विप्रतिषेधेन <<प्रथमयोः पूर्वसवर्णः>> [[6।1।102]] इति पूर्वसवर्णदीर्घः ईकारः]\n\n2) बाल  + जस् [प्रथमाबहुवचनस्य प्रत्ययः]\n→ बाल + अस् [<<चुटू>> [[1।3।7]] इति जकारस्य इत्संज्ञा । <<तस्य लोपः>> [[1।3।9]] इति लोपः]\n→ बालास् [<<अकः सवर्णे दीर्घः>> [[6।1।101]] इत्यनेन सवर्णदीर्घे प्राप्ते अपवादत्वेन <<अतो गुणे>> [[6।1।97]] इत्यनेन पररूप-एकादेशे प्राप्ते विप्रतिषेधेन  <<प्रथमयोः पूर्वसवर्णः>> [[6।1।102]] इति पूर्वसवर्णदीर्घः आकारः]\n→ बालारुँ [<<ससजुषोः रुँः>> [[8।2।66]] इति रुँत्वम्]\n→ बालाः [<<खरवसानयोर्विसर्जनीयः>> [[8।3।15]] इति विसर्गः]\n\n3) साधू + औट् [द्वितीयाद्विवचनम्]\n→ साधू [<<इको यणचि>> [[6।1।77]] इत्यनेन यणादेशे प्राप्ते विप्रतिषेधेन <<प्रथमयोः पूर्वसवर्णः>> [[6।1।102]] इति पूर्वसवर्णदीर्घः ईकारः] \n\n4) 'अम्' प्रत्यये परे <<अमि पूर्वः>> [[6।1।107]] इत्यनेन अपवादत्वेन पूर्वरूपं भवति, अतः अस्य सूत्रस्य प्रसक्तिः अम्-प्रत्यये परे न वर्तते ।\n\n5) मति + शस् [द्वितीयाबहुवचनस्य प्रत्ययः]\n→ मति + अस् [<<लशक्वतद्धिते>> [[1।3।7]] इति शकारस्य इत्संज्ञा । <<तस्य लोपः>> [[1।3।9]] इति लोपः]\n→ मतीस्  [<<इको यणचि>> [[6।1।77]] इत्यनेन यणादेशे प्राप्ते विप्रतिषेधेन <<प्रथमयोः पूर्वसवर्णः>> [[6।1।102]] इति पूर्वसवर्णदीर्घः ईकारः]\n→ मतीरुँ [<<ससजुषोः रुँः>> [[8।2।66]] इति रुँत्वम्]\n→ मतीः [<<खरवसानयोर्विसर्जनीयः>> [[8।3।15]] इति विसर्गः]\n\nज्ञातव्यम् -\n1. <<अतो गुणे>> [[6।1।97]] इति सूत्रम् <<अकः सवर्णे दीर्घः>> [[6।1।101]] इत्यस्यैव बाधकः अस्ति, <<प्रथमयोः पूर्वसवर्णः>> [[6।1।102]] इत्यस्य न । अस्य स्पष्टीकरणम्  <ऽ पुरस्तात् अपवादाः अनन्तरान् विधीन् बाधन्ते, नोत्तरान् ऽ> अनया परिभाषया लभ्यते । 'पुरस्तात्' इत्युक्ते 'उत्सर्गसूत्रात् प्राक्' । अतः अस्याः परिभाषायाः अर्थः अयम् - अपवादसूत्रम् तस्मात् अनन्तरस्य केवलं एकस्य सूत्रस्य एव अपवादरूपेण कार्यं करोति, तदनन्तरं विद्यमानानाम् सूत्राणामपवादरूपेण कार्यं न करोति । (अपवादसूत्रात् पूर्वं विद्यमानानाम् तु अनेकानाम् सूत्राणामपवादरूपेण कार्यं कर्तुं शक्नोति) ।\nअतः अत्र <<अतो गुणे>> [[6|1|97]] एतत् सूत्रम् केवलं <<अकः सवर्णे दीर्घः>> [[6|1|101]] इत्यस्यैव अपवादरूपेण कार्यं करोति, <<प्रथमयोः पूर्वसवर्णः>> [[6|1|102]] इत्यस्य न । अतः 'शिव + एहि' इत्यत्र परत्वात् ओमाङोश्च 6|1|95 इत्यस्यैव प्रयोगः भवति । \n2. अस्मिन् सूत्रे 'प्रथमा' शब्दस्य सप्तमी-द्विवचनम् प्रयुक्तमस्ति । अतः अत्र प्रथमा-द्वितीयाविभक्त्योः ग्रहणम् भवति ।\n3. वर्तमानसूत्रस्य प्रसक्तिः अक्-वर्णस्य विषये - इत्युक्ते - अ, इ, उ, ऋ, ऌ वर्णानां विषये एव भवति । अन्येषाम् स्वराणाम् विषये न । यथा - गो-शब्दस्य रूपेषु अस्य सूत्रस्य प्रयोगः न भवति । ",
    "sk": " अकः प्रथमाद्वितीययोरचि परे पूर्वसवर्णदीर्घ एकादेशः स्यात् । इति प्राप्ते ॥",
    "lsk": "अकः प्रथमाद्वितीययोरचि पूर्वसवर्णदीर्घ एकादेशः स्यात्। इति प्राप्ते॥",
    "balamanorama": "<<प्रथमयोः पूर्वसवर्णः>> - शिव उ अच्र्य इति स्थिते-प्रथमयोः । 'अकः सवर्णे' इत्यतोऽक इति, इको यणचीत्यतोऽचीति चानुवर्तते ।एकः पूर्वपरयो॑रित्यधिकृतम् । प्रथमयोरित्यवयवषष्ठी । प्रथमाद्वितीये सुब्विभक्ती विवक्षिते । तदाह — अकः प्रथमेत्यादिना । इति प्राप्त इति । शिव — उ इत्यत्र अकारस्य उकारस्य च स्थाने पूर्वसवर्णे आकारे प्राप्त इत्यर्थः ।",
    "tattvabodhini": "<<प्रथमयोः पूर्वसवर्णः>> - प्रथमयोः । अत्र प्रथमाशब्दः प्रथमाद्वितीययोः समुदाये गौणः, द्विवचनं तु समुदाय्यपेक्षया ।इको यणची॑त्यतोऽचीतिअकः सवर्णे दीर्घः॑ इत्यतो॑ऽको दीर्घ॑इतिएकः पूर्वपरयो॑रिति सूत्रं चानुवर्तते इत्याशयेन व्याचष्टे — अकः प्रथमाद्वितीययोरचीत्यादिना । अचि किम्  । रामः । अकः किम्  गावौ, नावौ । प्रथमयोः किम्  । वृक्षे, प्लक्षे । यद्यपीदंनादिची॑त्यनेनैव सिध्यति, तथापिहरी॑ इत्यत्रेवहर्यो॑रित्यत्रापि पूर्वसवर्णदीर्घः स्यत् । तद्वारणायप्रथमयो॑रित्युक्तमिति दिक् । पूर्वग्र्रहणं किम्  ।अग्नी॑इत्यत्र पक्षे परसवर्णो मा भूत् । दीर्घग्रहणं किम्  । त्रिमात्रे स्थानिनि त्रिमात्रो मा भूत् ।आद्गुण॑ इति । अपवादे निषिद्धे पुनरुत्सर्गस्य स्थिति॑रिति न्यायादिति भावः । अत्रभिद्योध्द्यौ नदे॑तौ स॑दित्यादि लिङ्गम् ।",
    "padamanjari": " प्रथमाशब्दो विभक्तिविशेषे रूढ इति। सुपामाद्यत्रिके ठ्सपूर्वायाः प्रथमायाःऽ,ठ्सप्तमीपञ्चमीप्रथमाभ्यःऽ इत्यादौ तस्यैव ग्रहणात्। ननु च स्त्रीलिङ्गः प्रथमाशब्दस्तत्र रूढः, न चास्य स्त्रीलिङ्गत्वे प्रमाणमस्ति, प्रत्युत प्रथमशब्दस्तिङं त्रिकद्वयेऽस्मिन्नेव शास्त्रे संज्ञात्वेन विनियुक्तं इति तस्यैव ग्रहणं युक्तम्; ततश्च पचति, पचतः, पचन्ति, पचते, पचेते, पचन्ते, चकार, चक्रतुः, चक्रुः; चक्रे, चक्राते, चक्रिरे - इत्यादौ यथाप्राप्तविध्यन्तरबाधेनायं विधिर्युक्तः। किञ्चैव सति मुख्येऽपि प्रथमशब्दे ठ्प्रथमयोःऽ इति द्विवचनमुपपद्यते, आत्मनेपदपरस्मैपदभेदेन प्रथमस्य भेदात्? उच्यते; एवं सति द्विवचननिर्देशोऽनर्थकः; ठ्लुटः प्रथमस्यऽ इत्यादिवत्सिद्धत्वात्। यद्वा - ठ्वा सुप्यापिशलेःऽ इत्यतः सुपीत्यनुवर्तयिष्यते, तेन सुप एव प्रथमस्य ग्रहणम्, लिङ्गाच्च, किं लिङ्गम्? ठ्दीर्घाज्जसि चऽ ठ्तस्माच्छसो नः पुंसिऽ इति। अत एवल लिङ्गात्सुपामप्यादितः प्रथमयोर्द्वयोर्ग्रहणं भवति, अचीत्यधिकाराच्च, न हि सुरजादिः। सुरपि कुण्डं तिष्ठतीत्यदावजादिः ? नात्रायं विधिः प्राप्नोति, कारणम् ? अमि पूर्वत्वेन बाध्यते। तस्मात् स्त्रीलिङ्गस्य ग्रहणमिति स्थितम्। तत्साहचर्याद् द्वितीयापि प्रथमेत्युक्तेति। द्विवचनं चात्र प्रमाणम्। ननु सकृच्छ्4%अतः शब्दो मुख्यवृत्तिरेव वा भवति, जघन्यवृत्तिरेव वा, न पुनरुभयवृत्ति ? प्रथणाद्वितीयासमुदाये जघन्यवृत्तिरेवायम्, स च समुदाय उद्भूतावयवभेद इति द्विवचनोपपतिः, यथा - च्छत्रिणो गच्छन्तीति। वृक्षाः, प्लक्षा इति। नन्वत्रापि ठतो गुणेऽ इति पररूपेण भवितव्यम्, नाप्राप्ते विध्यन्तरे तस्यारम्भात्। स्यादेतत् - प्रथमयोरित्येतदपि दीर्घत्वं नाप्राप्ते विध्यन्तरे आरभ्यमाणमग्नी इत्यादौ यथा बाधते, तथा पररूपमपि बाधिष्यते इति? तत्र, स्वरसन्धिषु गुणयावुत्सर्गौ, वृद्धिः सवर्णदीर्घत्वं पूर्वसवर्णादेशश्च तयोरपवादा इति द्वितीयकक्षाप्राप्ताः, पररूपं तु तृतीयकक्षाप्राप्तमिति तदेव प्राप्नोति। एवं तर्हि योगविभागः करिष्यते - प्रथमयोरिति, अकः सवर्ण इत्येव, तेन वृक्षा इत्यादौ पररूपं बाधित्वा प्रथमयोरकः सवर्णो दीर्घत्वं भविष्यति; यथैव तर्हि योगविभागः पररूपं बाधते, तथा वृक्षमित्यादावमि पूर्वमपि बाधेत, तस्य त्वग्निमित्यादिरवकाशः? नैष दोषःः; ठमि पूर्वःऽ इत्यत्रामीति योगविभागेन प्राप्तं दीर्घत्वमपि न भवतीत्यर्थः। एवमपि ठ्तस्माच्छसो नः पुंसिऽ इत्यत्र तच्छब्देनानन्तरो दीर्घः परमृश्यते, एतान् गाश्चरतो बलीवर्द्दान्पस्य इत्यत्र ठौतोम्शसोःऽ इत्येकादेशान्मा भूदिति, ततः किम् ? योगविबागे क्रियमाणे अग्नीन्, वायुनित्यादावेव नत्वं स्यात्, न तु वृक्षानित्यादौ यत्र प्रथमयोरिति योगविभागाद् दीर्घो विधीयते ? अयमप्यदोषः; तस्मादित्यनेनाक्स्थानिको दीर्घः परामृश्यते, नानन्तरः, नापि दीर्घमात्रम्, एतच्चाक इत्यनुवृतेर्लभ्यते। मा भूद्वा योगविभागः - प्रथमयोरिति। ननु चोक्तम् - वृक्षा इत्यादौ पररूपप्रसङ्ग इति? नैष दोषः; आचार्यप्रवृत्तिर्ज्ञापयति - न जस्सासोः पररूपं भवतीति, यदयं ठ्नादिचिऽ इतीज्ग्रहणं करोति; अन्यथा अवर्णान्तस्य नास्त्येव दीर्घप्रसङ्ग इतिक किमिज्ग्रहणेन? केवलोतरार्थे हि तस्मिंस्तत्रैव कर्तव्यं स्यात्। यद्वा - ठ्दीर्घाच्छसिऽ इत्येव ब्रूयात्, किमर्थमिदम्? नीयमार्थम् - दीर्घाच्छस्येवेति। तेन जस्शसोर्न भविष्यति। वृत्तिकारस्तु यथोक्ते परिहारे प्रतिपतिगौरवप्रसङगन्यायतः परिहारमाहातो गुण इति यदकारे पररूपमित्यादि। न्यायं दर्शति - पुरस्तुदिति। इतिकरणो हेतौ ॥  अग्नी इत्यत्रेति। असति हि पूर्वग्रहणे पूर्वसमुदायस्य स्थानिनोऽन्तरतमस्य दीर्घस्याभावादवयवान्तरतमो भवन् पूर्वस्यैवेति नियमकारणाभावात्परसवर्णोऽपि स्यात्, ततस्तन्निवृत्यर्थम्। पूर्वग्रहणं तु विप्रतिषेधनिराकरणार्थम्; अन्यथा अग्नी इत्यत्र विप्रतिषिद्धमापद्यते। कथम्? ठ्दीर्घःऽ इति वर्तते, यदि पूर्वो न दीर्घः, यदि दीर्घो न पूर्वः। ननु दीर्घग्रहणानुवृत्तिसामर्थ्यात् पूर्वशब्देन पूर्वाकृतिर्ग्रहीप्यते ? कथं पुनः सामर्थ्यम्, यावता यत्र पूर्वव्यक्तिर्दीर्घभूता - कुमारीः पश्य, भस्त्राः पश्येत्यादौ तत्रैव यथा स्यात्, अग्नी इत्यादौ मा भूदित्येवमर्था दीर्घानुवृत्तिः स्यात्? यद्येतावत्प्रयोजनं स्याद्-ठ्दीर्घाच्छसि पूर्वोऽमि चऽ इति ब्रूयात्; यतस्तु वलु प्रथमयोरित्यारभ्यते ततो ज्ञायते - न केवलं कुमारीः पश्येत्यादौ दीर्घस्यैव प्रथमयोरित्यनेन दीर्घो विधित्सितः, किं तर्हि? अग्नी इत्यादावपीति, तच्चाकृतिविवक्षायामुपपद्यते ? सत्यम्; तदेव सवर्णग्रहणेनापि विस्पष्टीक्रियते - त्रिमात्रे स्तानिनि त्रिमात्रादेशनिवृत्यर्थमिति। आन्तरतस्यात् त्रिमात्र एव प्राप्नोति। यत्र प्लुताप्लुतप्रसङ्गः स एव ठ्प्लुतश्च विषये स्मृतःऽ इत्यस्य विषयः, इह तु प्लुतस्यैव प्रसङ्ग इति नायमस्य विषयः ॥",
    "kashika": "अकः इति दीर्घः इति वर्तते। प्रथमाशब्दो विभक्तिविशेषे रूढः, तत्साहचर्याद् द्वितीया ऽपि प्रथमा इति उक्ता। तस्यां प्रथमायां द्वितीयायां च विभक्तौ अचि अकः पूर्वपरयोः स्थाने पूर्वसवर्णदीर्घः एकादेशो भवति। अग्नी। वायू। वृक्षाः। प्लक्षाः। वृक्षान्। प्लक्षान्। अतो गुणे [[6|1|97]] इति यदकारे पररूपं ततकः सवर्णे दीर्घत्वम् एव बाधते, न तु पूर्वसवर्नदीर्घत्वम्, पुरस्तादपवाद अनन्तरान् विधीन् बाधन्ते न उत्तरातिति। अचि इत्येव, वृक्षः। प्लक्षः। अकः इत्येव, नावौ। पूर्वसवर्नग्रहणं किम्? अग्नी इत्यत्र पक्षे परसवर्णो मा भूत्। दीर्घग्रहणं किम्? त्रिमात्रे स्थानिनि त्रिमात्रादेशनिवृत्त्यर्थम्।",
    "kashika_nyaas": "   प्रथमशब्दोऽयं सन्निवेशविशेषापेक्षेऽभिधेये वर्तते। परेष्वभिसमीक्षितेषु यस्मात्पूर्वो नास्ति स प्रथमशब्दाभिधेयः। इह च `प्रथमयोः` इति सामान्येन निर्देशान्न ज्ञायते - कयोः प्रथमयोरिवं ग्रहणमित्यतस्तत्परिज्ञानायाह - `प्रथमाशब्दः` इत्यादि। प्रथमशब्दोऽयमिह शास्त्रे विभक्तिविशेष रूढः, सुपां यदाद्यं त्रिकं तत्र प्रसिद्धः। तथा हि - `सपूर्वयोः प्रथमयोर्विभाषा`  [[8|1|26]] , `सप्तमीपञ्चमीप्रथमाभ्यः`  [[5|3|27]]  इत्येवमादिषु निर्देशेषु प्रथमाशब्देन स एव विभक्तिविशेषो निर्दिष्टः। तस्माद्रूढिशब्दत्वादिह प्रथमाशब्दो विभक्तिविशेषे वर्तत इति विज्ञायते। ननु च स्त्रीलिङ्गो यः प्रथमाशब्दः स इह शास्त्रे विभक्तिविशेषे रूढः, अस्य च स्त्रीलिङ्गतैव सन्दिग्धा? नैतदस्ति; प्रथमशब्दोपादानादेव स्त्रीलिङ्गोऽयमुपात्त इत्यवसीयते। यदि हि पुंल्लिङ्गस्येदमुपादानं स्यादेयं सति प्रत्ययग्रहणेव स्यात्। यदि च प्रत्ययग्रहणमभीष्टं स्यात्? तदौजसोरित्येवं ब्राऊयात्। न चैवमुच्यमाने द्वितीयासम्बन्धिनोऽप्यौकारस्य ग्रहणप्रसङ्गः; इह जसा साहचर्यात्? प्रथमासम्बन्धिन एवौकारस्य ग्रहणं विज्ञास्यते। तस्मात्? स्त्रीलिङ्गस्येदं ग्रहममित्यसन्दिग्धमेतत्। ननु च यदि प्रथमाशब्दोऽयमिह शास्त्रे विभक्तिविशेषे रूढः, एवं सति विभक्तिविशेष एक इत्येकवचनेनैव भवितव्यम्, तत्? कथं प्रथमयोरिति द्विवचनम्? इत्यत आह - `तत्साहचर्यात्` इत्यादि। तेन प्रथमाख्येन विभक्तिविशेषेण साहचर्याद्द्वितीयापि विभक्तिः प्रथमेत्युक्ता, ततश्च द्वित्वाद्द्विवचनमेव न्याय्यम्। तदेतेन प्रथमयोरिति विभक्त्योरिदं गरहणं न प्रतद्यययोरिति दर्शयति। `वृक्षाः `लक्षाः` इति। कथमिदमुदाह्मतम्? यावता <<अतो गुणे>> [[6|1|97]]  इत्यनेन पररूपेणात्र भवितव्यम्? तद्धि नाप्रापते वभक्त्यन्तर आरभ्यमाणं यथाऽकः सवर्णे दीर्घत्वं बाधते, तथा `प्रथमयोः पूर्वसवर्णः` इति दीर्घत्वमपि बाधेत? इत्यत आह - `अतो गुणे` इत्यादि। अत्रैवोपपत्तिमाह - `पुरस्तात्` इत्यादि। इतिकरणो हेतौ। यस्मात्? `पुरस्तादपवादा अनन्तरान्? विधीन्? बाधन्ते नोत्तरान्` (व्या।प।9) इति तस्मात्? <<अतो गुणे>> [[6|1|97]]  पररूपम्? <<अकः सवर्णे दीर्घः>> [[6|1|101]]  दीर्घत्वं बाधते; तस्यैव तदनन्तरत्वात्। `प्रथमयोः पूर्वसवर्मः` इति दीर्घत्वं तु न बाध्यते; विपर्ययात्। `अग्नी इत्यत्र` इत्यादि। असति पूर्वगरहणे अग्नी इतयत्र पर्वपरसमुदयः स्थानी, तस्य चान्तरतमो दीर्घ आदेशो नास्तीत्यवयवान्तरतमो यस्तेन भवितव्यम्। अवयवौ चात्र द्वौ - पूर्वः, परश्चेति; तत्र च पूर्वस्यैव भवितव्यमिति नियमो न लभ्यते, नियमकरणाभावादिति तयोः पर्यायेण भवन्नादेशः पक्षे परसवर्णो वा स्यात्। अतस्तन्निवृत्यर्थं पूर्वग्रहणम्। सवर्णग्रहणं तु विप्रतिषेधनिरासार्थम्। असति हि तस्मिन्? दीर्घ इत्यनुवर्तमानेऽग्नी इत्यत्र विप्रतिषिद्धित्वमापद्येत यदि पूर्वो न दीर्घः; अथ दीर्घो न पूर्वः। यदि पूर्वो न दीर्घः; अथ दीर्घो न पूर्वः। यदि च पूर्वशब्देन पूर्वाकृतिरुच्येत्, दीर्घादनुवृत्तेः पूर्वस्येति षष्ठी वा क्रियेत। तथा च सवर्णग्रहणं शक्यमकत्र्तम्। क्रियमाणं वा तत्? सुखप्रतिपत्यर्थ वेदितव्यम्। `दीर्घग्रहणं त्रिमात्रे स्थानिनि` इत्यादि। अग्नि औ+इति स्थिते, असति दीर्घग्रहण एकादेशः क्रियमाणः स्थानिन आन्तरतम्यात्? त्रिमात्रः प्राप्नोति; स्थानिनस्त्रिमात्रकत्वात्। तथा हि - अग्निशब्दस्येकार एकमात्रः औकारो द्विमात्र इत्येतत्समुदायात्मकश्चात्र स्थानी। तस्मात्? त्रिमात्रे स्थानिन्यन्तरतमस्त्रिमात्र आदेशो मा भूदित्येवमर्थं दीर्घग्रहणम्। दीर्घग्रहणे हि सति तेनादेशे विशिष्यमाणे त्रिमात्रस्यादेशप्रसङ्गो न भवति; द्विमात्रस्यैव दीर्घसंज्ञाविधानात्॥",
    "sae": "When a letter from the  अक् प्रत्याहार is followed by an अजादि प्रत्यय of  प्रथमा or द्वितीया विभक्ति, then पूर्व and the पर letters are replaced by a single पूर्वसवर्णदीर्घ.",
    "mahabhashyam": " प्रथमयोः पूर्वसवर्णः (2539) (दीर्घाधिकरणम्) (प्रथमपदार्थे पक्षद्वयोपस्थापकम्भाष्यम्) प्रथमयोरित्युच्यते, कयोरिदं प्रथमयोर्ग्रहणम् ? किं विभक्त्योः आहोस्वित् प्रत्ययोः ? (सिद्धान्तदर्शनभाष्यम्) विभक्त्योरित्याह । कथं ज्ञायते ? अचीति वर्तते । न चाजादी प्रथमौ प्रत्ययौ स्तः ॥ (आक्षेपभाष्यम्) ननु चैवं विज्ञायते  -  अजादी यौ प्रथमौ, अजादीनां वा यौ प्रथमौ  -  इति ॥ (सिद्धान्तभाष्यम्) यत्तर्हि तस्माच्छसो नः पुंसि (103) इत्यनुक्रान्तं पूर्वसवर्णं प्रतिनिर्दिशति तज्ज्ञापयत्याचार्यः विभक्त्योर्ग्रहणमिति ॥ अथवा  -  सुपीति वर्तते ॥ (अमिपूर्वः इति सूत्रप्रयोजनभाष्यम्) अथ किमर्थं पूर्वसवर्णदीर्घः, अमिपूर्वत्वं चोच्यते, न प्रथमयोः पूर्वसवर्णः इत्येव सिद्धम् ? न सिध्यति । प्रथमयोः पूर्वसवर्ण इत्युच्यमानेऽम्यपि दीर्घः प्राप्नोति  -  वृक्षम्, प्लक्षम् । नैष दोषः । यत् पूर्वस्मिन् योगे दीर्घग्रहणं तदुत्तरत्र निवृत्तम् । एवमपि इदमपि पूर्वसवर्णग्रहणं क्रियते तेनाम्यपि पूर्वसवर्णः प्रसज्येत  -  वृक्षम्, प्लक्षम्, द्विमात्रः प्राप्नोति । नैष दोषः । सवर्णग्रहणं न करिष्यते । यदि सवर्णग्रहणं न क्रियते, कुतो व्यवस्था ? आन्तर्यतः । यद्येवम्  -  अग्नी, वायू  -  त्रिमात्रः प्राप्नोति । वृक्षम्, प्लक्षम्  -  द्विमात्रः । तस्मात्सवर्णग्रहणं कर्तव्यम्, तस्मिंश्च क्रियमाणे दीर्घग्रहणमनुर्वत्यम्, तस्मिन्ननुवर्तमाने अमि पूर्वः इत्यपि वक्तव्यम् ॥ (योगविभागप्रयोजनभाष्यम्) अथ किमर्थं पृथगुच्यते, नेहैवोच्येत  -  प्रथमयोः पूर्वसवर्णोऽमि चेति ? यदि प्रथमयोः पूर्वसवर्णदीर्घो भवति, अमि चेत्युच्यते, तेनाम्यपि दीर्घः प्रसज्येत  -  वृक्षम्, प्लक्षम् । नैष दोषः । दीर्घग्रहणं निवर्तयिष्यते । एवमपि पूर्वसवर्णः प्रसज्येत । सवर्णग्रहणं न करिष्यते । यदि सवर्णग्रहणं न क्रियते, पूर्वस्मिन् योगे विप्रतिषिद्धम्  -  यदि पूर्वः, न दीर्घः । अथ दीर्घः, न पूर्वः । पूर्वो दीर्घश्चेति विप्रतिषिद्धम् । तस्मादुभयमारब्धव्यम्, पृथक् च वक्तव्यम् ॥ (6200 योगविभागे पूर्वपक्षवार्तिकम् ॥ 1 ॥) - प्रथमयोरिति योगविभागः सवर्णदीर्घार्थः - प्रथमयोः इति योगविभागः कर्तव्यः प्रथमयोरकः सवर्णदीर्घो भवति । ततः पूर्वसवर्णः, पूर्वसवर्णदीर्घो भवत्यकः प्रथमयोरिति ॥ किमर्थो योगविभागः ? सवर्णदीर्घार्थः । सवर्णदीर्घत्वं यथा स्यात्  -  वृक्षाः, प्लक्षाः, वृक्षान्, प्लक्षान् ॥ (6201 योगविभागसमर्थकवार्तिकम् ॥ 2 ॥) - एकयोगे हि जश्शसोः पररूपप्रसङ्गः - एकयोगे हि सति जश्शसोः पररूप्रसज्येत  -  वृक्षाः, प्लक्षाः, वृक्षान्, प्लक्षान् ॥ ननु च पूर्वसवर्णदीर्घत्वं पररूपं बाधिष्यते । नोत्सहते बाधितुम् । किं कारणम् ? (6202 योगविभागफलसमर्थकवार्तिकम् ॥ 3 ॥) - आद्गुणयणादेशयोरपवादा वृद्धिसवर्णदीर्घपूर्वसवर्णादेशास्तेषां पररूपं स्वरसन्धिषु - आद्गुणयणादेशावुत्सर्गौ । तयोरपवादा वृद्धिसवर्णदीर्घपूर्वसवर्णादेशाः । तेषां सर्वेषां पररूपमपवादः । तत्सर्वबाधकम्, सर्वबाधकत्वात् प्राप्नोति ॥ (योगविभागसार्मथ्यबोधकभाष्यम्) अथ क्रियमाणेऽपि योगविभागे यावता पररूपमपवादः कस्मादेव न बाधते ? योगविभागोऽन्यशास्त्रनिवृत्त्यर्थः । योगविभागोऽन्यशास्त्रनिवृत्त्यर्थो विज्ञायते ॥ (6203 योगविभागेऽतिप्रसङ्गापादनवार्तिकम् ॥ 4 ॥) - योगविभागोऽन्यशास्त्रनिवृत्त्यर्थश्चेदम्यतिप्रसङ्गः - योगविभागोऽन्यशास्त्रनिवृत्त्यर्थश्चेदम्यतिप्रसङ्गो भवति  -  वृक्षम्, प्लक्षम् । यथैव हि योगविभागः पररूपं बाधते, एवममिपूर्वत्मपि बाधेत ॥ (6204 योगविभागेऽतिप्रसङ्गापादकवार्तिकम् ॥ 5 ॥) - नकाराभावश्च तस्मादित्यनन्तरनिर्देशात् - नत्वस्य चाभावः  -  वृक्षान्, प्लक्षान् । किं कारणम् ? तस्मादित्यनन्तरनिर्देशात् । तस्मादित्यनेनानन्तरो योगः प्रतिनिर्दिश्यते  -  प्रथमयोः पूर्वसवर्णः तस्माच्छसो नः पुंसि । किं पुनः कारणं तस्मादित्यनन्तरो योगो निर्दिश्यते ? इह मा भूत्  -  एतान् गाश्चतुरो बलीवर्दान् पश्य ॥ (वार्तिकावतरणभाष्यम्) अस्तु तर्ह्येकयोग एव । ननु चोक्तम्  -  एकयोगे हि जश्शसोः पररूपप्रसङ्गः इति । नैष दोषः । (6205 एकयोगत्वसमर्थकवार्तिकम् ॥ 6 ॥) - इज्ग्रहणं तु ज्ञापकं पररूपाभावस्य - यदयं नादिचि (104) इतीज्ग्रहणं करोति तज्ज्ञापयत्याचार्यः  -  न जश्शसोः पररूपं भवतीति । कथं कृत्वा ज्ञापकम् ? इज्ग्रहणस्यैतत्प्रयोजनम्  -  इह मा भूत्  -  वृक्षाः, प्लक्षाः, वृक्षान्, प्लक्षान् । यदि च जश्शसोः पररूपं स्यात्, इज्ग्रहणमनर्थकं स्यात् । पश्यति त्वाचार्यः  -  न जश्शसोः पररूपं भवति  -  इति, तत इज्ग्रहणं करोति ॥ नैतदस्ति ज्ञापकम् । उत्तरार्थमेतत्स्यात्  -  दीर्घाज्जसि च (105) इति चेति । यद्युत्तरार्थमेतत्स्यात्तत्रैवायमिज्ग्रहणं कुर्वीत । इहापि तर्हि क्रियमाणं यद्युत्तरार्थम्, न ज्ञापकं भवति । एवं तर्हि यद्युत्तरार्थमेतत्स्यान्नैवायमिज्ग्रहणं कुर्वीत, नापि जस्ग्रहणम् । एतावदयं ब्रूयात्  -  दीर्घाच्छसि पूर्वसवर्णो भवति  -  इति तन्नियमार्थं भविष्यति  -  दीर्घाच्छस्येव, नान्यत्रेति । सोऽयमेवं लघीयसा न्यासेन सिद्धे यदिज्ग्रहणं करोति, तज्ज्ञापयत्याचार्यः  -  न जश्शसोः पररूपं भवतीति ॥ (योगविभागसमर्थकभाष्यम्) अथवा पुनरस्तु योगविभागः । ननु चोक्तम्  -  योगविभागोऽन्यशास्त्रनिवृत्त्यर्थश्चेदम्यतिप्रसङ्गः  -  इति । नैष दोषः । अम्यपि योगविभागः करिष्यते  -  अमि । अमि यदुक्तं तन्न भवतीति । ततः  -  पूर्वः । पूर्वश्च भवत्यमिति ॥ यदप्युच्यते  -  नकाराभावश्च तस्मादित्यनन्तरनिर्देशात्  -  इति । कः पुनरर्हति तस्मादित्यनेनानन्तरं योगं निर्देष्टुम् ? एवं किल प्रतिनिर्दिश्यते  -  तस्मात्उपूर्वसवर्णदीर्घादिति । तच्च न । एवं प्रतिनिर्दिश्यते  -  तस्मात्उअको दीर्घादिति । अथवा  -  तस्मात्उप्रथमयोर्दीर्घादिति ॥ (एकयोगत्वे सिद्धान्तभाष्यम्) अथवा  -  पुनरस्तु अम्येकयोगः । ननु चोक्तम्  -  योगविभागोऽन्यशास्त्रनिवृत्त्यर्थश्चेदम्यतिप्रसङ्गः  -  इति । नैष दोषः । मध्येऽपवादाः पूर्वान् विधीन् बाधन्त इत्येवमयं योगविभागः पररूपं बाधिष्यते, अमि पूर्वत्वं न बाधिष्यते । यद्येतदस्ति  -  मध्येऽपवादाः  -  पुरस्तादपवादाः  -  इति, नार्थ एकेनापि योगविभागेन । पुरस्तादपवादा अनन्तरान् विधीन् बाधन्त इत्येवं पररूपमकः सवर्णदीर्घत्वं बाधिष्यते, प्रथमयोः पूर्वसवर्णदीर्घत्वं न बाधिष्यते ॥ (प्रकारान्तरेण सिद्धान्तसाधकभाष्यम्) अथवा  -  सप्तमे योगविभागः करिष्यते । इदमस्ति  -  अतो दीर्घो यञ्ञि [[7|3|101]] सुपि च (102) इति । ततो वक्ष्यामि  -  बहुवचने । बहुवचने च अतो दीर्घो भवति । ततः  -  झल्येत् । एकारश्च भवति बहुवचने झलीति । इहापि तर्हि प्राप्नोति  -  वृक्षाणाम्, प्लक्षाणाम् । तत्र को दोषः ? दीर्घत्वे कृते ह्रस्वाश्रयो नुण्न प्राप्नोति । इदमिह संप्रधार्यम्  -  दीर्घत्वं क्रियतां नुडिति, किमत्र कर्तव्यम् ? परत्वाद्दीर्घत्वम् । नित्यं खल्वपि दीर्घत्वम् । कृतेऽपि नुटि प्राप्नोति, अकृतेऽपि । नित्यत्वात्परत्वाच्च दीर्घत्वे कृते ह्रस्वाश्रयो नुण्न प्राप्नोति । एवं तर्हि आत् ग्रहणमिहापि प्रकृतमनुवर्तते । क्व प्रकृतम् ? आज्जसेरसुक् [[7|1|50]] इति । तेन कृतेऽपि दीर्घत्वे नुट् भविष्यति । इहापि तर्हि प्राप्नोति  -  कीलालपाम्, शुभयाम् । आतो लोपोऽत्र बाधको भविष्यति । इदमिह संप्रधार्यम्  -  लोपः क्रियतां नुडिति, किमत्र कर्तव्यम् ? परत्वान्नुट् । एवं तर्हि ह्रस्वनद्यापो नुट् इत्यत्र आतो धातोः [[6|4|140]] इत्यातो लोपः संबन्धमनुवर्तिष्यते । इहापि तर्हि प्राप्नोति  -  कीलालपानाम् ब्राह्मणकुलानाम् । नपुंसकस्य नेत्यप्यनुवर्तिष्यते ॥ ",
    "pradeep": "",
    "video": ""
}