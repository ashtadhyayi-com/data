{
    "i": "61107",
    "an": "अकः$61101##अचि$61077",
    "ad": "संहितायाम्$6$1$72##एकः पूर्वपरयोः$6$1$84",
    "ss": "अकः अमि पूर्वपरयोः एकः पूर्वः संहितायाम् ",
    "sa": "अक्-वर्णात् परस्य अम्-प्रत्यये परे पूर्वपरयोः एकम् पूर्वरूपम् भवति । ",
    "sd": "अम्-प्रत्ययः कुत्र कुत्र भवति? \n1) <<स्वौजस्..>> [[4।1।2]] इत्यनेन द्वितीया-एकवचनस्य अम्-प्रत्ययः विधीयते ।\n2) परस्मैपदस्य  उत्तमपुरुषैकवचनस्य मिप्-प्रत्यतस्य ङित्-लकाराणाम् विषये <<तस्थस्थमिपाम् तान्तन्तामः>> [[3।4।101]] इत्यनेन  'अम्' इति आदेशः भवति ।                          \n\nएतयोः उभयोः विषये अस्य सूत्रस्य प्रसक्तिः अस्ति । अक्-वर्णात् परः एताभ्याम् कोऽपि अम्-प्रत्ययः अग्रे आगच्छति चेत् वर्तमानसूत्रेण अक्-वर्णस्य तथा अम्-इत्यस्य अकारस्य पूर्वपरयोः एकः  पूर्वरूप-एकादेशः विधीयते । \n\nयथा - \n1.   'राम + अम्' इत्यत्र - \n- <<अकः सवर्णे दीर्घः>> [[6।1।101]] इत्यनेन सवर्णदीर्घे प्राप्ते ;\n- अपवादत्वेन <<अतो गुणे>> [[6।1।97]] इत्यनेन पररूप-एकादेशे प्राप्ते;\n- विप्रतिषेधेन परत्वात् <<प्रथमयोः पूर्वसवर्णः>> [[6।1।102]] इत्यनेन पूर्वसवर्णदीर्घे प्राप्ते ;\n- अपवादत्वेन <<अमि पूर्वः>> इति पूर्वरूप-एकादेशं कृत्वा \n- 'रामम्' इति रूपम् सिद्ध्यति ।\n\nतथैव माला + अम् → मालाम् , साधु + अम् → साधुम् इत्यत्रापि अस्य सूत्रस्य प्रसक्तिः अस्ति ।\n\n2. पठ्-धातोः लङ्लकारस्य उत्तमपुरुषैकवचनस्य प्रक्रियायाम् -\nपठ् + लट् [<<वर्त्तमाने लट्>> [[3।2।123]] इति लट्-लकारः]\n→ अट्  + पठ् + लट् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]         \n→ अ + पठ् + शप् + लट् [<<कर्त्तरि शप्>> [[3।1।68]] इति औत्सर्गिकम् विकरणम् शप्]\n→ अ + पठ् + अ + मिप् [<<तिप्तस्झि..>> [[3।4।78]] इति मिप्-प्रत्ययः]\n→ अ + पठ् + अ + अम्  [<<तस्थस्थमिपाम् तान्तन्तामः>> [[3।4।101]] इति मिप्-प्रत्ययस्य अम्-आदेशः]\n→ अपठम् [<<अकः सवर्णे दीर्घः>> [[6।1।101]] इत्यनेन सवर्णदीर्घे प्राप्ते ; अपवादत्वेन <<अतो गुणे>> [[6।1।97]] इत्यनेन पररूप-एकादेशे प्राप्ते;  अपवादत्वेन  <<अमि पूर्वः>> इति पूर्वरूप-एकादेशः]\n\nतथैव लृङ्लकारस्य रूपम् 'अपठिष्यम्' , लुङ्लकारस्य रूपम् 'अपाक्षम्' एते अपि एवमेव सिद्ध्यतः ।\n              \nज्ञातव्यम् -\n1. अस्मिन् सूत्रे 'अमि' परे इति उक्तम् अस्ति । अतः अक्-वर्णात् अनन्तरम् अम्-प्रत्ययः आगच्छति चेत् पूर्वपरयोः एकः पूर्वरूपः भवति इति अर्थः जायते । परन्तु  <<आदेः परस्य>> [[1।1।54]] इत्यनेन अम्-प्रत्ययस्य केवलं आदिवर्णस्य (अकारस्य) एव अक्-वर्णेन सह पूर्वरूपम् भवति, सम्पूर्णस्य अम्-प्रत्ययस्य न,  इति ज्ञातव्यम् ।                        \n2. सिद्धान्तकौमुद्याम् अस्मिन् सूत्रे 'अचि' इत्यस्य अनुवृत्तिः स्वीकृता अस्ति । अस्य कारणम् बालमनोरमायाम् दीयते - यदि केवलम् 'अमि' उति उच्येत, तर्हि सम्पूर्णस्य अम्-प्रत्ययस्य एकादेशः भवेत्, न हि केवलम् अकारस्य । अतः अत्र 'अचि' इति स्वीकृत्य एकादेशे केवलम् अकारस्यैव ग्रहणं भवति न हि मकारस्य - इति निर्दिष्टम् अस्ति । परन्तु अस्मिन् विषये तत्वबोधिनीकारः <<आदेः परस्य>> [[1।1।54]] इत्येव पर्याप्तम् अस्ति इति प्रतिपादियति ।       \n3. वेदेषु अस्मिन् सूत्रे <<वा छन्दसि>> [[6।1।107]] इत्यनेन विकल्पः क्रियते । अस्मिन् विषये विस्तारेण <<वा छन्दसि>> [[6।1।107]] इत्यत्र उक्तम् अस्ति ।                   \n",
    "skn": "194",
    "mskn": "152",
    "sskn": "113",
    "lskn": "134",
    "plskn": "68",
    "lpn": "210",
    "sk": " अकोऽम्यचि परतः पूर्वरूपमेकादेशः स्यात् । रामम् । रामौ ॥ ",
    "lsk": "अकोऽम्यचि पूर्वरूपमेकादेशः। रामम्। रामौ॥",
    "balamanorama": "<<अमि पूर्वः>> - ॒अकः सवर्ण॑ इति बाधित्वा 'अतो गुण' इति पररूपं प्राप्तम्-तद्बाधित्वा॒प्रथमयो॑रिति पूर्वसवर्णदीर्घे प्राप्ते  —  अमिपूर्वः । 'अकः सवर्णे दीर्घ' इत्यतोऽक इति पञ्चम्यन्तमनुवर्तते ।एकः पूर्वपरयो॑रित्यधिकृतम् ।इको यणची॑त्यतोऽचीत्यनुवर्तते । तदाह — अकोऽम्यचीति । अमि विद्यमानो योऽच् तस्मिन् परे इत्यर्थः ।राम॑मिति मकारादकारस्य अमवयवाऽकारस्य च पूर्वरूपमकार एको भवति । अचीत्यनुवृत्तौअकोऽमि परे पूर्वपरयोः पूर्वरूपमेकादेशः स्या॑दिति लभ्यते । तथा सति अमो मकारसहितस्य पूर्वरूपं स्यात् । तन्मा भूदित्यजनुवृत्तिः । रामाविति । राम औडिति स्थिते हलन्त्यमिति टकारस्य इत्संज्ञायां लोपः औटष्टकारः सुडिति प्रत्याहारार्थः ।",
    "tattvabodhini": "<<अमि पूर्वः>> - अमिपूर्वः ।प्रथमयो॑रिति पूर्वसवर्णदीर्घे प्राप्तेऽयमारम्भः ।इको यणची॑त्यतोऽचीत्यनुवर्तते, तदाह — अम्यचीति । अमि योऽच् तस्मिन् । अमोऽवयवे अचीति यावत् । तेन मकारसहितस्य पूर्वरूपं नेति स्थितं मनोरमायाम् । एवम्अक्षादूहिन्या॑मित्यादावपिऊहिन्यां योऽच्तस्मि॑न्नित्यादि बोध्यम् ।पदास्वैरिबाह्रे॑त्यादिनिर्देशाश्चास्मिन्व्याख्याने लिङ्गमित्यपि स्थितम् । कथं तर्हि काशिकादावमि परत इत्येवोक्तं, न त्वम्यचीति चेदत्राहुः-॒तस्मादित्युत्तरस्या,॑आदेः परस्ये॑त्यादेरेवादेश इति निर्णीतेएकः पूर्वपरयो॑रित्यादेशः पूर्वपरयोर्वर्णयोरेव भविष्यतीत्याशयेन नोक्तमिति ।",
    "padamanjari": " ठ्दूर्घात्ऽ इति नानुर्क्तते, आरम्भसामर्थ्यात्। पूर्वग्रहणमित्यादि। यः पूर्वः श्रुतः, स एव यथा स्यात्, कः पुनरन्यः प्राप्नोति ? तत्राह -पूर्वसवर्णो दीर्घो मा भूदिति। क्वचितु समासः पठ।ल्ते, स कर्मधारयो द्रष्टव्य। एतदुक्तं भवति -असतीह पूर्वह्रहणे प्रकृतं पूर्वग्रहणमनुवर्त्यम्, तस्मिंश्चानुवर्तमाने तत्सम्बद्धं सवर्णग्रहणमप्यनुवर्त्यम्, ततश्च पूर्वस्य यः सवर्णः स एवान्तरतमः प्रसज्येत, तत्र को दोषः ? न तावद्वृक्षमित्यातदौ द्विमात्रस्य स्थानित्वेन द्विमात्रप्रसह्गः, वचनसामर्थ्यात् ठ्प्रथयोः पूर्वसवर्णःऽ इत्येव दीर्घस्य सिद्धत्वात् ? अत आह -कुमारीमित्यत्रेति। वा च्छन्दसीत्येवेति। एतच्च वाक्यभेदेन सम्बद्ध्यते, अन्यथा भाषायां न स्यात्। शम्यं चेति। विकल्पविदानसामर्थ्यात्पूर्वत्वाभावे पूर्वसवर्णदीर्घोऽपि न भवति, तयोरत्र विशेषाभावादिति यणादेश एव भवति ॥",
    "kashika": "अकः इत्येव। अमि परतोटकः पूर्वपरयोः स्थाने पूर्वरुपम् एकादेशो भवति। वृक्षम्। प्लक्षम्। अग्निम्। वायुम्। पूर्वग्रहणम् किम्? पूर्व एव यथा स्यात्, पूर्वसवर्णो ऽन्तरतमो मा भूतिति, कुमारीम् इत्यत्र हि त्रिमात्रः स्यात्। वा छन्दसि [[6|1|106]] इत्येव, शमीं च, शम्यं च। गौरीं च, गौर्यं च।",
    "kashika_nyaas": "   पूर्वसवर्णदीर्घत्वे प्राप्ते वचनमिदम्। दीर्घ इति चेहानुवर्तते, अन्यथा हीदं वचनमनर्थकं स्यात्। अथ पूर्वग्रहणं किमर्थम्, यावता प्रकृतं यत्? पूर्वंग्रहणं तदेवेहानुवर्त्तिष्यत इति? अत आह -`पूर्वग्रहणम्` इत्यादि। यथाजातीयकः पूर्वस्तथाजातीयक एव यथा स्यादित्येवमर्थं पूर्वग्रहणम्। एवकारेण यद्व्यवच्छिन्नं तद्दर्शयितुमाह -`पूर्वसवर्णान्तरतमो मा भूत्` इति। पूर्वसवर्णश्चासावन्तरतमश्चेति कर्मधारयः। असति हि पूर्वग्रहणे यत्? पूर्वकं पूर्वग्रहणं तेनैवानुवर्त्तितव्यम्, तस्मिश्चानुवर्तमाने ततसम्बद्धं सव्रणग्रहणपि अनुवर्तेत, तथा च `स्थानेऽन्तरतमः`  [[1|1|49]]  इत्यनया परिभाषया पूर्वस्य यः सवर्णः स एव परसज्येत। किं पुनरेवं सत्यनिष्टं स्यात्, वृक्षमित्यादौ द्विमात्रस्य स्थानिनो द्विमात्र एव स्यादिति चेत्? नैतदस्ति; एवं हि वचनमिदमनर्थकं स्यात्, `प्रथमयोः पूर्वसवर्णः`  [[6|1|98]]  इत्यनेन सिद्धत्वादित्यत आह -`कुमारिमित्यत्र हि` इत्यादि। कुमारीशब्दस्येकारो द्विमात्रः, अमोऽकारो मात्रिकः; तत्समुदायात्मकश्चात्र स्थानी, तत्र पूर्वसवर्णो विधीयमानस्त्रिमात्रलस्य स्थानिनोऽन्तरतमस्त्रिमात्र एव स्यात्, पूर्वग्रहणे तु सति यथाजातीयक एव पूर्वः, तथाजातीयक एव द्विमात्रो भवति। `वा छन्दसीत्येव` इत्यादि। यदि तरहि `वा छन्दसि`  [[6|1|102]]  इत्यनुवर्तते, तेन सहास्यैकवाक्यतायां भाषायां परपूर्वत्वं न सिध्यति? नैतदस्ति; यस्मात्? तदिहानुवर्तमानं पूर्ववद्वाक्यभेदेन च्छन्दस्येव विकल्पं करोति, न भाषायाम्॥",
    "sae": "When a letter from the अक् प्रत्याहार is followed by the अच् letter of the अम्-प्रत्यय, the पूर्व and पर are combined together to form a पूर्वरूप-एकादेश.",
    "mahabhashyam": " अमि पूर्वः (2544) (पूर्वरूपाधिकरणम्) (छन्दसि विकल्पबोधकं भाष्यम्) वा च्छन्दसीत्येव । यमीं च यम्यं च, शमीं च शम्यं च, गौरीं च गौर्यं च, किशोरीं च किशोर्यं च ।। ",
    "pradeep": "",
    "video": ""
}
