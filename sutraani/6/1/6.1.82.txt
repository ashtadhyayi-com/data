{
    "i": "61082",
    "an": "एचः$61078##प्रत्यये$61079##धातोः$61080##अचि$61077",
    "ad": "संहितायाम्$6$1$72",
    "ss": "क्रय्यः तदर्थे शक्यार्थे",
    "sa": "'क्रय्य' शब्दः 'क्रेतुम् उपलब्धम्' अस्मिन् अर्थे निपात्यते ।",
    "sd": "निपातनम् इत्युक्ते 'सिद्ध-प्रक्रियस्य निर्देशः' । इत्युक्ते, आचार्यः येषां शब्दानां प्रक्रियां विना एव निर्देशं करोति, ते शब्दाः 'निपात्यन्ते' इति उच्यते । वर्तमानसूत्रेण 'क्रेतुम् उपलब्धम्' अस्मिन् अर्थे 'क्रय्य' अयं शब्दः निपात्यते ।  यत् वस्तु क्रयणार्थम्  उपलब्धम् अस्ति, तत् 'क्रय्यम्'  । यथा - आम्रफलम् क्रय्यम् । आपणे आम्रफलानि क्रयणे उपलब्धानि इत्याशयः ।      \n\nज्ञातव्यम् - 'क्रेयम्' इति कश्चन अन्यः शब्दः अस्ति । तस्य अर्थः - क्रेतुम् योग्यम् / क्रेतुम् अर्ह्यम्'  इति । यथा - दूषितानि फलानि यद्यपि क्रय्याणि, तथापि न क्रेयाणि ।\n",
    "skn": "66",
    "mskn": "27",
    "sskn": "0",
    "lskn": "0",
    "plskn": "0",
    "lpn": "1040",
    "sk": " तस्मै प्रकृत्यर्थायेदं तदर्थम् । क्रेतारः क्रीणीयुरिति बुद्ध्या आपणे प्रसारितं क्रय्यम् । क्रेयमन्यत् । क्रयणार्हमित्यर्थः ॥",
    "lsk": "",
    "balamanorama": "<<क्रय्यस्तदर्थे>> - क्रय्यस्तदर्थे । इदमपि यान्तादेशनिपातनार्थम् । तदर्थशब्दं व्याचष्टे - तस्मा इति । क्रय्यशब्दे यः क्रीञ्धातुर्यत्प्रत्ययप्रकृतिभूतस्तस्ययोऽर्थोऽभिधेयो द्रव्यविनिमयरूपः क्रयः स प्रकृत्यर्थस्तच्छब्देन विवक्षितः । तस्मै इदं तदर्थं=क्रयार्थं वस्तु । तथाच क्रयार्थे वस्तुनि गम्ये क्रीञ्धातोर्यादौ प्रत्यये परे इति फलति ।यान्तः क्रीञस्तदर्थ॑ इति विधौगौरवान्निपातनमाश्रितम् । क्रयार्थत्वं चात्र फलोपधायकं विवक्षितमित्याह — क्रेतार इत्यादि क्रय्यमित्यन्तम् । योग्यतामात्रग्रहणे तुतदर्थे॑इत्यव्यावर्तकं स्यादिति भावः । क्रीञः कर्मणि 'अचो यत्' इति यत् ।सार्वधातुके॑ति गुण एकारः । अत्रैकारस्याऽच्परकत्वाऽभावादनेनाऽयादेशविधिः । क्रेयमन्यदिति । गृहादौ भोजनाद्यर्थं संगृहीतं धान्यादीत्यर्थः ।अर्हे कृत्यतृचश्चेति॑यत् । अत्राऽयादेशो न भवति, फलोपधानस्य क्रयार्थत्वस्य तत्राऽभावादित्यर्थः । ",
    "tattvabodhini": "<<क्रय्यस्तदर्थे>> - प्रकृत्यर्थायेति । प्रकृत्यर्थो द्रव्यविनिमयः ।",
    "padamanjari": " क्रय्य इत्यत्र प्रत्ययार्थश्च कर्म विद्यते, कर्मणि कृत्यविधानात् प्रकृत्यर्थश्च द्रव्यविनिमयः, तत्र प्रत्ययार्थः प्रधानम्, प्रकृत्यर्थस्तूपसर्जनम्, तत्र यदि प्राधान्यातदित्यनेन प्रत्ययार्थः परामृश्यमेव क्रय्यशब्दस्य तस्मिन्नर्थे वृतेर्नार्थस्तदर्थग्रहणेन। अथ सोऽर्थो यस्य तदर्थः शब्दस्तस्मिन्नभिधेय इत्यर्थः ? तदप्ययुक्तम्; शब्दस्य वृत्यसम्भवात्। अतो गुणीभूतोऽपि प्रकृत्यर्थे एव निर्द्दश्यत इति दर्शयति--तदर्थे क्रयार्थं यतस्मिन्नभिधेय इति। क्रयार्थं यः प्रसारित इति। क्रेतारः क्रीणीयुरिति बुद्ध्याऽऽणे यद्व्यवस्थापितमित्«अथः। क्रेयमिति। मूल्येनोपादेयमित्यर्थः। न चेहास्ति क्रय्यमिति। आपणे विक्रयाय प्रसारितं धान्यं नास्तीत्यर्थः। केचितु क्रय्यशब्दे क्रीणातिर्विक्रये वर्तत इत्याहुः। तेनापणे विक्रयाय प्रसारितं द्रव्यम् ठ्क्रय्यम्ऽ इत्युच्यते ॥",
    "kashika": "क्रीणातेः धातोः तदर्थे क्रयार्थें यत् तस्मिन्नभिधेये यति प्रत्यये परतः अयादेशो निपात्यते। क्रय्यो गौः। क्रय्यः कम्बलः। क्रयार्थं यः प्रसारितः स उच्यते। तदर्थे इति किम्? क्रेयं नो धान्यं, न च अस्ति क्रय्यम्।",
    "kashika_nyaas": "   `क्रय्यः` इति। अत्र प्रत्ययार्थश्च कर्म विदयते; कर्मणि कृत्यविधानात्। प्रकृत्यर्थश्च विनिमयः, क्रीणातेर्विनिमयार्थत्वात्। तत्र प्रतययार्थः प्रधानम्, `प्रकृतिप्रत्यौ प्रत्ययार्थं सह ब्राऊतः` इति कृत्वा। प्रकृत्यर्थस्तूपसर्जनम्, प्रतत्ययार्थविशेषणमिति कृत्वा। तत्र यदि प्रधानत्वात्? तदित्यनेन प्रत्यार्थो निर्दिश्येत तदायमर्थः स्यात्--स क्रय्योऽर्थो यस्य शब्दस्य स तदर्थः, तस्मिन्नभिधेये ऋय्य इत्येष शब्दो निपात्यत इति? अयुक्तश्चायम्; न ह्रत्र क्रय्यशब्दस्य क्रय्यार्थः कश्चिच्छब्दोऽभिधेयोऽस्ति, ततस्तस्याप्रतीतेः। अथैवं विज्ञायेत--स एवार्थस्तदर्थ इति? एवमपि तदर्थग्रहणमनर्थकम्। अवश्यमेव हि क्रय्यशब्दो यत्प्रतययान्तस्तस्मिन्? यत्प्रत्ययार्थे वत्र्तते। तस्मात्? तच्छब्देन प्रधाननिर्देशे सति तदर्थग्रहणस्यानर्थक्यम्। अतो गुणभूतोऽपि प्रकृत्यर्थो निर्दिश्यत इति मत्वाऽ‌ऽह--`तदर्थे क्रयार्थं यत्? तस्मिन्नभिधेये` इति। तस्मै इदं तदर्थम्। क्रयार्थमित्यनेन क्रीणात्यर्थस्तच्छब्देन निर्दिश्यत इति दर्शयति। क्रयणं क्रयः, विनियम इत्यर्थः। क्रयार्थमित्यत्रापि चतुर्थीसमास एव--क्रयाय इदं क्रयार्थम्। `क्रायार्थ यः प्रसारितः` इति। विनिमयार्थं य उपन्यस्त इत्यर्थः। `क्रेयं नो धान्यम्` इति। क्रेतव्यम्=ग्रहीतव्यम्, स्वीकत्र्तव्यमितद्यर्थः। `न चास्ति क्रव्यम्` इति। न चात्र क्रयार्थमुपन्यस्तं धान्यमस्तीत्यर्थः।",
    "sae": "The words क्रय्य is provided readymade with the meaning 'the one that can be purchased' ",
    "mahabhashyam": " क्रय्यस्तदर्थे (2519) (तत्पदार्थोपदर्शकभाष्यम्) तत् --- इत्यनेन किं प्रतिनिर्दिश्यते ? स एव क्रीणात्यर्थः । इह मा भूत् --- क्रेयं नो धान्यम्, न चास्ति क्रय्यमिति ।। ",
    "pradeep": "",
    "video": ""
}