{
    "i": "61204",
    "an": "आदिः$61197##उदात्तः$61159",
    "ad": "",
    "ss": "",
    "sa": "",
    "sd": "",
    "skn": "3692",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": "उपमान शब्दः संज्ञायामाद्युदात्तः । चञ्चेव चञ्चा । कनोऽत्र लुप् । एतदेव ज्ञापयति क्वचित्स्वरविधौ प्रत्ययलक्षणं नेति । संज्ञायां किम् । अग्निर्माणवकः । उपमानं किम् । जैत्रः ।",
    "lsk": "",
    "balamanorama": "",
    "tattvabodhini": "",
    "padamanjari": " यद्येवमिति। यद्यत्र कनो लुबित्यर्थः। एतदेवेत्यादि। ज्ञापकाभावे तु सप्तमीनिर्देशेऽपि प्रत्ययलक्षणप्रतिषेधो न स्यात्, ठ्स्वरविधौ सप्तम्यस्तदन्तसप्तम्यःऽ इति ज्ञापनेन तदन्तस्य कार्यित्वात्। क्वचिदिति। वचनात्क्वचिद्भवत्येव, यथा - ठ्सर्वस्य सुपिऽ इत्यत्र ॥",
    "kashika": "उपमानशब्दः संज्ञायाम् आद्युदातो भवति। चञ्चा। वध्रिका। खरकुटी। दासी। उपमानशब्दा एते उपमेयस्य संज्ञाः। तत्र इवे प्रतिकृतौ [[5|3|96]] इति यः कन्, तस्य लुम्मनुष्ये [[5|3|98]] इति लुप्। यद्येवं किम् अर्थम् इदम् उच्यते प्रत्ययलक्षणेन सिद्धम् आद्युदात्तत्वम्? एतदेव ज्ञापयति क्वचिदिह स्वरविधौ प्रत्ययलक्षणं न भवति इति। तथा च पूर्वत्र उदाहृतम्। संज्ञायाम् इति किम्? अग्निर् माणवकः। उपमानम् इति किम्? देवदत्तः।",
    "kashika_nyaas": "   `यद्येवम्` इति। यदि कनो लुबित्यर्थः, कनोऽपु लुपि सत्यपि प्रत्ययलक्षणेनैव सिद्धमेषां हि नित्स्वरेणाद्युदात्तत्वम्, तदपार्थकमित्यभिप्रायः। `एतदेव` इत्यादि। यदि हि क्वचित्? स्वरविधौ प्रत्ययलक्षणं स्यात्, कत्र्तव्यमेवेदं वचनं स्यात्। प्रत्ययलक्षणेन सिद्धत्वात्, कृतञ्च। तस्मादेतज्ज्ञापयति - प्रत्ययलक्षणं स्यात्, कत्र्तव्यमेवेदं वचनं स्यात्। प्रत्ययलक्षणेन सिद्धत्वात्, कृतञ्च। तस्मादेतज्ज्ञापयति - प्रत्ययलक्षणमिह स्वरविधौ न भवतीति। क्वचिद्ग्रहणं क्वचित्तु भवतीति प्रदर्शनार्थम्, तथा हि `सर्वस्य सुपि`  [[6|1|185]]  इत्यत्रोक्तम् - प्रत्ययलक्षणेनाप्ययं स्वर इष्यत इति। `तथा च` इत्यादिना ज्ञापनस्य प्रयोजनमाह। `अग्निर्माणवकः` इति। भवत्यग्निशब्द उपमानम्। तथा ह्रग्निरेवेति गम्यते, नासौ माणवकस्य संज्ञा॥",
    "sae": "",
    "mahabhashyam": " संज्ञायामुपमानम् (2641) (सूत्राक्षेपभाष्यम्) किमर्थमिदमुच्यते, न ञ्ञ्नित्यादिर्नित्यम् [[6|1|197]] इत्येव सिद्धम् ? ञ्ञ्नितीत्युच्यते, न चात्र ञ्ञ्नितं पश्यामः । प्रत्ययलक्षणेन । न लुमता तस्मिन्निति प्रत्ययलक्षणप्रतिषेधः । अङ्गाधिकारोक्तस्य स प्रतिषेधः न लुमताङ्गस्य [[1|1|63]] इति । अत उत्तरं पठति  -  (6317 सूत्रप्रयोजनबोधकवार्तिकम् ॥ 1 ॥) - उपमानस्याद्युदात्तवचनं ज्ञापकमनुबन्धलक्षणे स्वरे प्रत्ययलक्षणप्रतिषेधस्य - उपमानस्याद्युदात्तवचनं ज्ञापकार्थं क्रियते । किं ज्ञाप्यम् ? एतज्ज्ञापयत्याचार्यः  -  अनुबन्धलक्षणे स्वरे प्रत्ययलक्षणं न भवतीति । किमेतस्य ज्ञापने प्रयोजनम् ? गर्गाः, वत्साः, विदाः, उर्वाः । उष्ट्रग्रीवा वामरज्जुः । ञ्ञ्नितीत्याद्युदात्तत्वं न भवति । इह च  -  अत्रय इति तद्धितस्य कितः (6-1-164;165) इत्यन्तोदात्तत्वं न भवति ॥ (ज्ञाप्याक्षेपभाष्यम्) यद्यनुबन्धलक्षण इत्युच्यते, पथिप्रियः  -  मथिप्रिय इति, पथिमथोः सर्वनामस्थाने (199) इत्याद्युदात्तत्वं प्राप्नोति ॥ (समाधानभाष्यम्) एवं तर्ह्याचार्यो ज्ञापयति  -  स्वरे प्रत्ययलक्षणं न भवतीति ॥ (ज्ञाप्याक्षेपभाष्यम्) एवमपि सर्पिरागच्छ  -  सप्तागच्छतेति आमन्त्रितस्य च (198) इत्याद्युदात्तत्वं न प्राप्नोति । इह च  -  मा हि दाताम्, मा हि धाताम् आदिः सिचोऽन्यतरस्याम् (187) इत्येष स्वरो न प्राप्नोति ॥ (समाधानभाष्यम्) एवं तर्हि ज्ञापयत्याचार्यः  -  सप्तमीनिर्दिष्टे स्वरे प्रत्ययलक्षणं न भवतीति ॥ (ज्ञाप्याक्षेपभाष्यम्) एवमपि सर्वस्तोमः  -  सर्वपृष्ठः सर्वस्य सुपि (191) इत्याद्युदात्तत्वं न प्राप्नोति ॥ (समाधानभाष्यम्) एवं तर्हि अनुबन्धलक्षणे इत्येव । कथं पथिप्रियः, मथिप्रियः ? वक्तव्यमेवैतत्  -  पथिमथोः सर्वनामस्थाने लुकि लुमता लुप्ते प्रत्ययलक्षणं न भवतीति ॥ ",
    "pradeep": "",
    "video": ""
}
