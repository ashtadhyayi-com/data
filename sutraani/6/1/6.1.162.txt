{
    "i": "61162",
    "an": "अन्तः$61159##उदात्तः$61159",
    "ad": "",
    "ss": "",
    "sa": "",
    "sd": "",
    "skn": "3671",
    "mskn": "2302",
    "sskn": "0",
    "lskn": "0",
    "plskn": "0",
    "lpn": "0",
    "sk": " अन्त उदात्तः स्यात् । गोपायतं नः (गो॒पा॒यतं॑ नः) । असि सत्यः (असि॑ स॒त्यः) ।",
    "lsk": "",
    "balamanorama": "",
    "tattvabodhini": "",
    "padamanjari": "",
    "kashika": "अन्तः इत्येव। धातोरन्त उदात्तो भवति। पचति। पठति। ऊर्णोति। गोपायति। याति।",
    "kashika_nyaas": "   `ऊर्णोति` इति। अदादित्वाच्छपो लुक्॥",
    "sae": "",
    "mahabhashyam": " धातोः - (2599) (वार्तिकावतरणभाष्यम्) किं धातोरन्त उदात्तो भवति, आहोस्विदादिरिति ? कश्चात्र विशेषः ? (6278 अन्तोदात्तत्वे दोषवार्तिकम् ॥ 1 ॥) - धातोरन्त इति चेदनुदात्तेचबग्रहणम् - धातोरन्त इति चेदनुदात्तेचबग्रहणं कर्तव्यम् । अभ्यस्तानामादिः अनुदात्ते च (6-1-189;190) इति वक्तव्यम् । बग्रहणं च कर्तव्यम् । बान्तश्च पिबतिराद्युदात्तो भवतीति वक्तव्यम् ॥ (6279 अन्तोदात्तत्वे दोषवार्तिकम् ॥ 2 ॥) - संश्च नित् - संश्च नित्कर्तव्यः । किं प्रयोजनम् ? चिकीर्षति, जिहीर्षति  -  नितीत्याद्युदात्तत्वं यथा स्यात् ॥ अस्तु तर्ह्यादिः । (6280 आद्युदात्तत्वे दोषवार्तिकम् ॥ 3 ॥) - आदावूर्णुप्रत्ययधातुष्वन्तोदात्तत्वम् - आदावूर्णुप्रत्ययधातुष्वन्तोदात्तत्वं न सिध्यति । ःढ़द्य;र्णोति । ःढ़द्य;र्णु ॥ प्रत्ययधातु  -  गोपायति, धूपायति, ऋतीयते ॥ (6281 सिद्धान्तवार्तिकम् ॥ 4 ॥) - अन्तोदात्तवचनात्सिद्धम् - अस्तु तर्ह्यन्तोदात्तो भवतीति ॥ ननु चोक्तम्  -  धातोरन्त इति चेदनुदात्तेचबग्रहणं कर्तव्यमिति । यत्तावदुच्यते  -  अनुदात्ते च ग्रहणं कर्तव्यमिति । क्रियते न्यास एव  -  अभ्यस्तानामादिः, अनुदात्ते च इति ॥ बग्रहणं कर्तव्यमिति । (6282 सिद्धान्तसाधकवार्तिकम् ॥ 5 ॥) - पिबौ निपातनात् - पिबावाद्युदात्तनिपातनं क्रियते, स निपातनस्वरः प्रकृतिस्वरस्य बाधको भविष्यति ॥ संश्च नित्कर्तव्य इति । अवश्यं सनो विशेषणार्थो नकारः कर्तव्यः । क्व विशेषणार्थेनार्थः ? सन्यङोः [[6|1|9]] इति । सयङोरितीयत्युच्यमाने  -  हंसः, वत्सः  -  अत्रापि प्राप्नोति । अर्थवद्ग्रहणेनानर्थकस्य इत्येवं न भविष्यति । इहापि तर्हि न प्राप्नोति  -  जुगुप्सते, मीमांसत इति । अर्थवानेषः । न वै कश्चिदर्थ आदिश्यते । यद्यपि कश्चिदर्थो नादिश्यते, अनिर्दिष्टार्थाः प्रत्ययाः स्वार्थे भवन्ति  -  इति  -  अन्ततः स्वार्थे भविष्यति । कश्चास्य स्वार्थः ? प्रकृत्यर्थः । इहापि तर्हि प्राप्नोति  -  हंसः, वत्सः  -  इति । उणादयोऽव्युत्पन्नानि प्रातिपदिकानि ॥ स एषोऽनन्यार्थो नकारः कर्तव्यः । न कर्तव्यः । क्रियते न्यास एव ॥ अथवा धातोरिति वर्तते । धातोः सशब्दान्तस्य द्वे भवति इति ॥ ",
    "pradeep": "",
    "video": ""
}
