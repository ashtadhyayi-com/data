{
    "i": "61080",
    "an": "वान्तः$61079##एचः$61078##प्रत्यये$61079##अचि$61077",
    "ad": "संहितायाम्$6$1$72",
    "ss": "धातोः यि-प्रत्यये तन्निमितस्यैव एचः वान्तः संहितायाम् ",
    "sa": "यकारादौ प्रत्यये परे धातोः ओकार-औकारयोः वान्तादेशः तदा एव भवति यदा सः ओकारः/औकारः तेन यकारादि-प्रत्ययेन निर्मितः अस्ति ।",
    "sd": "यदि कश्चन यकारादि-प्रत्ययः धातोः परः आगच्छति, तर्हि <<वान्तो यि प्रत्यये>> [[6।1।79]] इत्येनन धातोः अन्तिम-ओकार-औकारयोः (क्रमेण) अव्/आव्-आदेशयोः प्राप्तयोः वर्तमानसूत्रेण तौ नियम्येते । अनेन सूत्रेण एतत् उच्यते, यत् एतौ आदेशौ तदा एव भवतः यदा तौ ओकार-औकारौ तेन यकारादि-प्रत्ययेनैव निर्मितौ स्तः । यथा - \n\n1. लूञ् (छेदने) धातोः <<अचो यत्>> [[3।1।97]] अनेन सूत्रेण यत् प्रत्यये कृते <<सार्वधातुकार्धधातुकयोः>> [[7।3।84]]  इत्यनेन उकारस्य गुणादेशः ओकारः विधीयते । तदा 'लो + य' अस्यामवस्थायाम् <<धातोस्तन्निमित्तस्यैव>> [[6।1।80]] अनेन सूत्रेण ओकारस्य अव्-आदेशः भवति, यतः अत्र निर्मितः ओकारः यत्-प्रत्ययेनैव निर्मितः अस्ति । अतः अग्रे 'लव्य' इति रूपं सिद्ध्यति ।\n\n2. तथैव, लूञ्-धातोः ण्यत् प्रत्यये परे -\nलूञ् + ण्यत् [<<ओरावश्यके>> [[3।1।125]] इति ण्यत् ]  \n→ लौ + य [<<अचो ञ्णिति>> [[7।2।115]] इति वृद्धिः]\n→ लाव्य [<<धातोस्तन्निमित्तस्यैव>> [[6।1।80]]  इति औकारस्य आव्-आदेशः]\n\n3. यदि यकारात् पूर्वः उपस्थितः ओकारः औकारः वा धातुनिर्मितः नास्ति, तर्हि <<वान्तो यि प्रत्यये>> [[6।1।79]] इत्यनेन निर्दिष्टः अव्/आव्-आदेशः अनेन सूत्रेण निषिध्यते । यथा, 'आ + वेञ्' इत्यस्य कर्मणि-लट्-प्रथमपुरुषैकवचनस्य प्रक्रिया इयम् -\nआ + वेञ् + लट् [<<वर्तमाने लट्>> [[3।2।123]] इति लट् ]  \n→ आ + वेञ् + त [<<भावकर्मणोः>> [[1।3।13]] इति आत्मनेपदम् ।  <<तिप्तस्झि..>> [[3।4।78]] इति आत्मनेपदस्य प्रथमपुरुषैकवचनस्य 'त' प्रत्ययः]      \n→ आ  + वेञ् + यक् + त [<<सार्वधातुके  यक्>> [[3।1।67]] इति यक्-विकरणम्]\n→ आ + उ + य + त [<<वचिस्वपियजादीनां किति>> [[6।1।15]] इति सम्प्रसारणम् , <<सम्प्रसारणाच्च>> [[6।1।108]] इति पूर्वरूपः]\n→ ओ + य + त [<<आद्गुणः>> [[6।1।87]] इति गुण-एकादेशः]\n→ ओयते [<<टित आत्मनेपदानां टेरे>> [[3।4।79]] इति एकारः]\n\nअत्र धातोः ओकारात् परः यद्यपि प्रत्ययस्य यकारः अस्ति, तथाप्यत्र ओकारस्य अव्-आदेशः न भवति, यतः अयम् ओकारः य-प्रत्ययेन निर्मितः नास्ति, <<आद्गुणः>> [[6।1।87]]  इत्यनेन निर्मितः अस्ति ।\n\n4. तथैव, 'वेञ्' धातोः कर्मणि-प्रयोगे लङ्-लकारस्य प्रथमपुरुषैकवचनस्य प्रक्रिया इयम् -\nवेञ् + लङ्  [<<अनद्यतने लङ् >> [3।2।111]] इति लङ्] \n→ आ + वेञ् + त [<<भावकर्मणोः>> [[1।3।13]] इति आत्मनेपदम् ।  <<तिप्तस्झि..>> [[3।4।78]] इति आत्मनेपदस्य प्रथमपुरुषैकवचनस्य 'त' प्रत्ययः]   \n→  वेञ् + यक् + त [<<सार्वधातुके  यक्>> [[3।1।67]] इति यक्-विकरणम्]\n→  उ + य + त [<<वचिस्वपियजादीनां किति>> [[6।1।15]] इति सम्प्रसारणम् , <<सम्प्रसारणाच्च>> [[6।1।108]] इति पूर्वरूपः]\n→ आट्  + ओ + य + त [<<आडजादीनाम्>> [[6।4।72]] इति आडागमः ।]\n→ औयत [<<आटश्च>> [[6।1।90]] इति वृद्धि-एकादेशः]\n\n(अत्र लकारादेशः विकरणप्रत्ययश्च नित्यत्वात् अडागमम् बाधते । अतः प्रथमं लादेशम्, विकरणनिमित्तमङ्गकार्यं कृत्वा ततः एव अडागमः / आडागमः भवतीति ज्ञातव्यम् ।]              \n    \nअत्रापि धातोः ओकारात् परः यद्यपि प्रत्ययस्य यकारः अस्ति, तथाप्यत्र औकारस्य आव्-आदेशः न भवति, यतः अयम् औकारः य-प्रत्ययेन निर्मितः नास्ति, <<आडजादीनाम्>> [[6।4।72]]  इत्यनेन निर्मितः अस्ति ।\n",
    "sk": " यादौ प्रत्यये परे धातोरेचश्चेद्वान्तादेशस्तर्हि तन्निमित्तस्यैव नान्यस्य । लव्यम् । अवश्यलाव्यम् । तन्निमित्तस्यैवेति किम् । ओयते । औयत ॥ ",
    "lsk": "",
    "balamanorama": "<<धातोस्तन्निमित्तस्यैव>> - ननु ओयते औयतेत्यत्रापि ओकारस्य औकारस्य च वान्तो यीति वान्तादेशः स्यादित्याशङ्क्य वान्तो यीति सूत्र नियमयति — धातोस्तन्निमित्तस्यैव । एचेति, वान्तो यि प्रत्यय इति चानुवर्तते । स यादिप्रत्ययो निमित्तं यस्य स तन्निमित्तः । यादिप्रत्यये परे धातोरेचो भवन् वान्तादेशो यादिप्रत्ययनिमित्तकस्यैव एचो भवति, नान्यस्येत्यर्थः । तदाह — यादौ प्रत्यय इत्यादिना । लव्यमिति । लूञ् छेदने । अचो यत् ।सार्वधातुकार्धधातुकयो॑रित्यूकारस्य गुण ओकारः । तस्य धात्ववयवत्वाद्यादिप्रत्ययानिमित्तकत्वाच्च वान्तादेशः । अवश्यलाव्यमिति । 'ओरावश्यके' इति लूञो ण्यत् ।अचो ञ्णिती॑त्यूकारस्य वृद्धिरौकारः ।अवश्य॑मित्यव्ययम् । मयूरव्यंसकादित्वात्समासः ।लुम्पेदवश्यमः कृत्ये॑इति मलोपः । अत्र औकारस्य धात्ववयवत्वाद्यादिप्रत्ययनिमित्तकत्वाच्च वान्तादेशः । ननु लव्यमवश्यलाव्यमित्यत्र वान्तो यीत्येव वान्तादेशः सिद्धः, अतस्तन्निमित्तस्यैवेति नियमार्थमिदं सूत्रमिति स्थितिः । तन्नियमविधेः किं प्रयोजनमिति पृच्छति — तन्निमित्तस्यैवेति किमिति । नियमस्य किं प्रयोजनमित्यर्थः । ओयते इति । वेञ् तन्तुसन्ताने । कर्मणि लट् बावकर्मणोरित्यात्मनेपदम् । यक् । वचिस्वपियजादीना॑मिति वकापरस्य संप्रसारणमुकारः पूर्वरूपम् ।अकृत्सार्वधातुकयो॑रित्युकारस्य दीर्घः । आङा सह उकारस्य आद्गुण इति गुण ओकारः । तस्य परादिवद्भावेन धात्ववयवत्वेऽपि यादिप्रत्ययनिमित्तकत्वाऽभावान्न वान्तादेशः । नन्वत्र न धातुलोपसूत्रस्थभाष्यरीत्या आद्गुण इति गुणस्य ओकारस्य पदद्वयापेक्षत्वेन बहिरङ्गतया वान्तादेशे कर्तव्ये असिद्धत्वादोकाराऽभावान्न वान्तादेशप्रसक्तिरत्यस्वरसादाह — औयतेति । वैञः केवलात्कर्मणि तङ् । आत्मनेपदादि पूर्ववत् । आडजादीनामित्याट् । आटश्चेति वृद्धिरौकारः । तस्य परादिवद्भावेन धात्ववयवत्वेऽपि यादिप्रत्ययनिमित्तकत्वाऽभावान्न वान्तादेशः । नात्र वृद्धेर्बहिरङ्गत्वं, पदद्वयापेक्षत्वाऽभावात् ।सिद्धे सत्यारम्भो नियमार्थः॑ इति न्यायेन नियमविधिसिद्धेः, तन्निमित्तस्यैवेत्येवकारस्तु विपरीतनियमव्यावृत्त्यर्थः । #एवकाराऽभावे हियादिप्रत्ययनिमित्तकस्य चेदेचो वान्तादेशस्तर्हि धातोरेवैच॑ इत्यपि नियमः प्रतीयेत । तथा च 'बाभ्रव्य' इत्यत्र वान्तादेशो न स्यात् । बभ्रोरपत्यं बाभ्रव्यः ।मधुबभ्र्वोब्र्राआहृणकौशिकयो॑रिति यञ् । 'ओर्गुण' इत्युकारस्य गुण ओकारः । तस्य यादिप्रत्ययनिमित्तकस्य धात्ववयवत्वाऽभावाद्वान्तादेशो न स्यात् । अत इष्टनिमावधारणार्थं तन्निमित्तस्यैवेत्येवकारः ।",
    "tattvabodhini": "<<धातोस्तन्निमित्तस्यैव>> - धातोस्तन्निमित्तस्यैव । पूर्वेण सिद्धे नियमार्थमिदम् । अत्र पूर्वसूत्रमनुवर्तते,एच॑ इति च । तच्छब्देन यादिप्रत्ययः परामृश्यते योग्यत्वान्नतु संनिहितोऽपि धातुः । नहि स्वावयवस्यैचः स्वयं निमित्तं भवति । एवकारस्त्विष्टतोऽवधारणार्थः । अन्यथा हितन्निमित्तस्यैचो यदि भवति तर्हि धातोरेवे॑ति विपरीतनियमः संभाव्येत । ततश्चबाभ्रव्य॑ इत्यत्र न स्यात् । धातोस्त्वतन्निमित्तस्यापि स्यात्-ओयते इत्यादौ । तदेतत्सकलमभिप्रेत्याह-यादो प्रत्यये परे धातोरेचश्चेद्वान्तादेशा इत्यादि । लव्यमिति । लुनातेरचो यदिति यत् । सार्वधातुकार्धधातुकयोः॑ इति गुणः । अवश्यलाव्यमिति ।ओरावश्यके॑ इति ण्यत् । मयूरव्यंसकादित्वात् समासः ।लुम्पेदवश्यमः कृत्ये॑ इति मकारलोपः ।लव्य॑मित्यादेः पूर्वसूत्रेणैव सिद्धे नियमसूत्रमिदं व्यर्थमित्याक्षिपति-तन्निमित्तस्यैवेति किमिति । एकदेशाक्षेपेऽपि सूत्रस्यैवायमाक्षेपः पर्यवसन्नः । ओयत इति । आङ्पूर्वाद्वेञः कर्मणि लट् ; यगात्मनेपदे यजादित्वात्संप्रसारणम् । पूर्वरूपम् ।अकृ॑दिति दीर्घः । आद्गुणस्य परादिवद्भावेन दातोरेच्यत्वेऽपि यादिप्रत्ययनिमित्तकत्वं नास्तीति भावः । ओयत इति । वेञः कर्मणि लङ् । यगादि प्राग्वत् ।आडजादीनाम् ।आटश्चे॑ति वृद्धिः ।",
    "padamanjari": "",
    "kashika": "एचः इति वर्तते, वान्तो यि प्रत्यये इति च। धातोर् य एच् तन्निमित्तो यकारादिप्रत्ययनिमित्तः, तस्य यकारादौ प्रत्यये परतो वान्तादेशो भवति। लव्यम्। पव्यम्। अवश्यलाव्यम्। अवश्यपाव्यम्। धातोः इति किम्? प्रातिपदिकस्य नियमो म भूत्। तत्र को दोषः? बाभ्रव्यः इत्यत्रा एव स्यात्, इह न स्यात् गव्यम्, नाव्यम् इति। तन्निमित्तस्य इति किम्? अतन्निमित्तस्य मा भूत्। उपोयते। औयत। लौयमानिः। पौयमानिः। अत इञ् [[4|1|95]]। एवकारकरणम् किम्? धात्ववधारणम् यथा स्यात्, तन्निमित्तावधारणम् मा भूतिति तानिमित्तस्य हि धातोश्च अधातोश्च भवति। बाभ्रव्यः। अवश्यलाव्यम्। लवम्।",
    "kashika_nyaas": "   पूर्वेणैव सिद्धे नियमार्थं वचनम्। `तन्निमित्तस्य` इति। तच्छब्देन यकारादिप्रत्ययः प्रत्यवमृश्यते, स निमित्तं यस्य स तथोक्तः। `लव्यम्` इति। `अचो यत्`  [[3|1|97]]  इति यत्? तमेव वकारमाश्रित्य `सार्वधातुकार्थधातकयोः`  [[7|3|84]]  इत्योकारो विधीयमानस्तन्निमित्तो भवति। `अवश्यलाव्यम्` इति। `ओरावश्यके`  [[3|1|125]]  इति ण्यत्, `मयूरव्यंसकादयश्च`  [[2|1|71]]  इति समासः, `लुम्पेदवश्यमः कृत्ये` (काशिका।6.1.149) इति मकारलोपः। अत्रापि ण्यतमाश्रित्य `अचो ञ्णिति`  [[7|2|115]]  इति विधीयमान औकारस्तन्निमित्तो भवतति। `प्रातिपदिकसय नियमो मा भूत्` इति। असति हि धातुग्रहणे प्रातिपदिकस्यापि नियमः स्यात्। ननु च प्रातिपदिकस्यापि नियम एतन्निमित्त्स्यैव भवति, नातनिमित्तस्येत्यर्थः स्यात, तथा च - पूर्वसूत्रस्यारम्भोऽनर्थकः स्यात्, निर्विषयत्वात्? नैष दोषः; यो हि धातोरिति किमिति पृच्छति स पूर्वयोगस्यारम्भं पृथङ्? नेच्छत्येव। स ह्रेवं मन्यते - `वान्तो यि प्रत्यये`  [[6|1|76]]  तन्निमित्तस्यैवेत्येको योगः कत्र्तव्य इति। तत्र को दोष इति प्रातिपदिकनियमे सति यदि कश्चिद्दोष आपद्येत ततस्तन्निवृत्तये क्रियमाणं धातुग्रहणं शोभत इत्यभिप्रायः। `बाभ्रव्य इत्यत्रैव स्यात्` इति। एतस्तन्निमित्तत्वात्। `इह तु न स्यात् - गव्यम्, नाव्यम्` इति। अतन्निमित्तत्वादेचः। `उपोयते` इति। वेञ एच आत्वे कृत उपपूर्वाल्लट्, `भावकर्मणोः`  [[1|3|13]]  इत्यात्मनेपदम्, `सार्वधातुके यक्`  [[3|1|67]]  इति यक्, यजादित्वात्? सस्प्रसारणम्, `अकृत्सार्वधातुकयोर्दीर्घः`  [[7|4|25]]  इति दीर्घः, उपाकारेण सह `आद्गुणः`  [[6|1|84]]  `औयत` इति। तस्यैव धातोर्लङ्, पूर्ववदात्मनेपदादि, आडजादीनाम्`  [[6|4|72]]  इत्यट्, `आटश्च`  [[6|1|87]]  इति वृद्धिः। अयमौकारः पूर्वक ओकारश्च एतदुभयमप्यतन्निमित्तम्, एतस्य मा भूदित्येवमर्थं तन्निमित्तगर्हणम्। ननु चान्तरङ्गो यणादेशो वर्णमात्राश्रयत्वात्, बहिरङ्गस्त्वेकादेश उभयपदाश्रयत्वात्, ततश्च `असिद्धं बहिरङ्गमन्तरङ्गे` (व्या।प।42) इत्यसिद्धत्वादेवात्र न भविष्यति? एवं तह्र्रोतज्ज्ञापयति - नेयमिह परिभाषोपतिष्ठत इति। तेनाक्षद्यूरित्यत्र बहिङ्गोऽप्यूडादेशोऽन्तरङ्गे यणादेशे कत्र्तव्ये नासिद्धो भवति। अन्यथा यद्ययमर्थो न ज्ञाप्येत तदाक्षैर्दीव्यतति क्विपि कृते `च्छ्वोः शुड - नुनासिके च`  [[6|4|19]]  इत्यूडादेशे कृते तस्यासिद्धत्वात्? यणादेशो न स्यात्। `लौयमानिः` इति। लूयमानस्यायत्यमित्यर्थे `अत इञ्`  [[4|1|95]]  इतीञ्? `तद्धितेष्वचामादेः`  [[7|2|117]]  इति वृद्धिः, सा च तद्धितनिमित्ता, न तु यकारादिप्रत्ययनिमित्ता। सिद्धे हि विधिरारभ्यमाणः विनाप्येवकारकारणं नियमार्थो भविष्यतीत्यभिप्रायेणाह - `एवकारः किम्` इति। इष्टतोऽवधारणार्थमेवकारकारणं क्रियत इति दर्शयन्नाह - `धात्ववधारणम्` इत्यादि। एवकारे तन्निमित्तशब्दानन्तरमुच्चार्यमाणे यत एवकारकारणं ततोऽन्यत्रावधारणार्थमिति धात्वधारणं भवति। असति ह्रेवकारकारणे धातेरेव तन्निमित्तस्येति तन्निमित्तावधारणमप्यनिष्टं विज्ञायेत। तस्माद्धात्ववधारणं यथा स्यात्, तन्निमित्तावधारणं मा भूदित्येवमर्थमेवकारकारणम्। किं पुनर्धात्ववधारणे सतीष्टं रूपं सिध्यति यतस्तदिष्यते? इत्यत आह - `तन्निमित्त्स्य हि` इत्यादि। धात्ववधारणे हि सति तन्निमित्त्स्यानियतत्वादधातोश्च भवति बाभ्रव्य इति धातोश्च भवति - लव्यम्, अवश्यलाव्यमिति। यदि तन्निमित्तावधारणं कृतं स्यात्? तदा धातोरेव तन्निमित्तस्येति। ततो बाभ्रव्य इत्यत्र न स्यात्, न हि बभ्रूशब्दो धातुः। तस्माद्वात्ववधारणमितीष्यते॥",
    "sae": "An  ओकार/औकार at the end of a धातु is converted to अव् / आव्  in presence of a यकारादि-प्रत्यय only if that \nओकार/औकार is generated by that यकारादिप्रत्यय itself. ",
    "mahabhashyam": " धातोस्तन्निमित्तस्यैव (2517) (एवकारप्रयोजनभाष्यम्) एवकारः किमर्थः ? नियमार्थः । नैतदस्ति प्रयोजनम् । सिद्धे विधिरारभ्यमाणोऽन्तरेणैवकारं नियमार्थो भविष्यति ॥ इष्टतोऽवधारणार्थस्तर्हि । यथैवं विज्ञायेत  -  धातोस्तन्निमित्तस्यैवेति, मैवं विज्ञायि  -  धातोरेव तन्निमित्तस्येति । किं च स्यात् ? अधातोस्तन्निमित्तस्य न स्यात् । शङ्कव्यं दारु, पिचव्यः कार्पास इति ॥ ",
    "pradeep": "",
    "video": ""
}