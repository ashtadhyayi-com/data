{
    "i": "61205",
    "an": "संज्ञायाम्$61204##उपमानम्$61204##आदिः$61197##उदात्तः$61159",
    "ad": "",
    "ss": "",
    "sa": "",
    "sd": "",
    "sk": " निष्ठान्तस्य द्व्यचः संज्ञायामादिरुदात्तो न त्वाकारः । दत्तः । द्व्यच् किम् । चिन्तितः । अनात्किम् । त्रातः । संज्ञायामित्यनुवृत्तेर्नेह । कृतम् । हृतम् ।",
    "lsk": "",
    "balamanorama": "",
    "tattvabodhini": "",
    "padamanjari": " इहाद्याक्तः अद्यात इत्येकादेशस्य बहिरङ्गत्वादसिद्धत्वाद् ठनात्ऽ इतिक प्रतिषेधाभावः। भीष्मशब्दः ठ्भियः षुक्चऽ इति मन्प्रत्ययान्तः। चिन्तित इति। ठ्चिति स्मृत्याम्ऽ चुरादिः ॥",
    "kashika": "निष्ठान्तं द्व्यच् संज्ञायां विषये आद्युदात्तं भवति स चेदादिराकारो न भवति। दत्तः। गुप्तः। बुद्धः। प्रत्ययस्वरापवादः। निष्ठा इति किम्? देवः। भीमः। द्व्यचिति किम्? चिन्तितः। रक्षितः। अनातिति किम्? त्रातः। आप्तः। संज्ञायाम् इति किम्? कृतम्। हृतम्।",
    "kashika_nyaas": "   `गुप्तः` इति `गुपू रक्षणे` (धातुपाठः-395)। `बुद्धः` इति। `बुध अवगमने` (धातुपाठः-858)। `देवः` इति। देवशब्दः पचाद्यजन्तत्वादन्तोदात्तः। भीमशब्दोऽपि मगन्तत्वात्? प्रत्यस्वरेण। `इषियुधि` (द।उ।7।31) इत्याद्यधिकृत्य `भियः षुग्वा` (द।उ।7।35) इति मक्प्रत्ययान्तो व्युत्पाद्यते। `चिन्तितः` इति। `चिति स्मृत्याम्` (धातुपाठः-1535), चौरादिकः, `निष्ठायां सेटि`  [[6|4|52]]  इति णिलोपः। `रक्षितः` इति। `रक्ष पालने` (धातुपाठः-658)। `त्रातः, आप्तः` इति। `त्रैङ पालने` (धातुपाठः-965), `आप्लृ व्यातौ` (धातुपाठः-1260)॥",
    "sae": "",
    "mahabhashyam": " निष्ठा च द्व्यजनात् (2642) (6318 एकदेशिन उपसंख्यानवार्तिकम् ॥ 1 ॥) - निष्ठायां यञ्ञि दीर्घत्वे प्रतिषेधः - निष्ठायां यञ्ञि दीर्घत्वे प्रतिषेधो वक्तव्यः । दत्ताभ्याम्, गुप्ताभ्याम् ॥ (6319 उपसंख्यानानुपयोगवार्तिकम् ॥ 2 ॥) - न वा बहिरङ्गलक्षणत्वात् - न वा वक्तव्यम् । किं कारणम् ? बहिरङ्गलक्षणत्वात् । बहिरङ्गोऽत्र दीर्घः, अन्तरङ्गः स्वरः, असिद्धं बहिरङ्गमन्तरङ्गे ॥ (आक्षेपसमाधानानावश्यकत्वबोधकभाष्यम्) अन्तरेण प्रतिषेधमन्तरेण चैतां परिभाषां सिद्धम् । कथम् ? नैवं विज्ञायते  -  न चेदकारान्ता निष्ठेति । कथं तर्हि ? न चेदाकारात्परा निष्ठेति ॥ यद्येवं निर्देशश्चैव नोपपद्यते, न ह्येषा आकारात्परा पञ्चमी युक्ता । इह च प्राप्नोति  -  आप्तः, राद्ध इति ॥ एवं तर्हि  -  न चेदवर्णात्परा निष्ठेति । भवेन्निर्देश उपपन्नः, इह तु प्राप्नोति  -  आप्तः, राद्ध इति, इह च न प्राप्नोति  -  यतः, रत इति ॥ एवं तर्हि विहितविशेषणमकारान्तग्रहणम्  -  न चेदकारान्ताद्विहिता निष्ठेति । एवमपि  -  दत्तः  -  अत्र न प्राप्नोति, इह च प्राप्नोति  -  आप्तः, राद्ध इति ॥ एवं तर्हि कार्यिविशेषणमाकारग्रहणम्  -  न चेदाकारः कार्यी भवति । एवमपि  -  अद्याष्टः, कदाष्टः  -  अत्र न प्राप्नोति । तस्मात्सुष्ठूच्यते  -  निष्ठायां यञ्ञि दीर्घत्वे प्रतिषेधः न वा बहिरङ्गलक्षणत्वात् इति ॥ ",
    "pradeep": "",
    "video": ""
}