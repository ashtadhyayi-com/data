{
    "i": "64161",
    "an": "इष्ठ-इमन्-इयस्सु$64154",
    "ad": "अङ्गस्य$6$4$1##असिद्धवदत्राभात्$6$4$22##भस्य$6$4$129",
    "ss": "",
    "sa": "",
    "sd": "",
    "skn": "1785",
    "mskn": "1984",
    "sskn": "0",
    "lskn": "1149",
    "plskn": "0",
    "lpn": "1365",
    "sk": " हलादेर्लघोर्ऋकारस्य रः स्यात् इष्ठेमेयस्सु ॥",
    "lsk": "हलादेर्लघोर्ऋकारस्य रः स्यादिष्ठेयस्सु परतः। पृथुमृदुभृशकृशदृढपरिवृढानामेव रत्वम्॥",
    "balamanorama": "<<र ऋतो हलादेर्लघोः>> - र ऋतो । र इति प्रथमान्तम् । इष्ठेमेयस्स्विति । शेषपूरणम् । 'तुरिष्ठेमेयस्सु' इत्यस्तदनुवृत्तेरिति । भावः । अङ्गस्येत्यधिकृतं हलादेरङ्गस्य लघोरृकारस्य र इति । रेपाकारसङ्गात आदेशः स्यादिष्ठनि इमनिचि ईयसि च परे इत्यर्थः । ",
    "tattvabodhini": "<<र ऋतो हलादेर्लघोः>> - र ऋतो । हलादेः किम् । ऋजिष्ठः । ऋजीयान् । लघोः किम् । कृष्णिमा ।पृथुमृदुभृशे ॑ति परिगणने तुहलादेर्लघो॑रिति त्यक्तुं शक्यम् ।",
    "padamanjari": "  परिगणनं कर्तव्यमिति । एवं च हलादेर्लघोः इति न वक्तव्यम् । मातयतीति । उणादीनामव्युत्पन्नत्वात् तुरिष्ठेमेयःसु इति तृशब्दस्य लोपो न भवति, अत्र परत्वाट्टिलोपं बाधित्वा रभावः प्राप्नोति ॥",
    "kashika": "रशब्द आदेशो भवति ऋकारस्य हलादेर् लघोः इष्ठेमेयस्सु परतः। प्रथिष्ठः। प्रथिमा। प्रथीयान्। म्रदिष्ठः। म्रदिमा। म्रदीयान्। ऋतः इति किम्? पटिष्ठः स्। पटिमा। पटीयान्। हलादेः इति किम्? ऋजिष्ठः। ऋजिमा। ऋजीयान्। लघोः इति किम्? कृष्णा कृष्णिष्ठः। कृष्णिमा। कृष्णीयान्। परिगणनमत्र कर्तव्यम्। पृथुं मृदुं भृशं च एव कृशं च दृढम् एव च। परिपूर्वं वृढं च एव षडेतान् रविधौ स्मरेत्। ततः इह न भवति, कृतमाचष्टे कृतयति। मातरमाचष्टे मातयति। भ्रातयति।",
    "kashika_nyaas": "   `कर्तव्यम्` इति। व्याख्येयमित्यर्थः। तत्रेदं व्याख्यानम् -उत्तरसूत्रे यद्विभाषाग्रहणं तदिहापि सम्बध्यते, सा च व्यवस्थितविभाषा, तेन पृथ्वादीनामेव भविष्यति। यद्येवम्, `हलादेर्लघोः` इत्येतन्न कर्तव्यम्, व्यवस्थितविभाषया हलादेर्लघोश्च भविष्यति? सत्यमेतत्; तद्विस्पटार्थं क्रियते। `तत इह न भवति` इत्यादि। अक्रियमाणे तु परिगणने कृतयतीत्यादावपीष्ठवद्बावेन स्यादेवेति भावः॥",
    "sae": "",
    "mahabhashyam": " र ऋतो हलादेर्लघोः (3159) (अन्वयजिज्ञासाभाष्यम्) कथमिदं विज्ञायते - हलादेरङ्गस्येति, आहोस्विद्धलादेर्ऋकारस्येति ? युक्तं पुनरिदं विचारयितुम् ॥ (अङ्गविशेषणपक्षोपस्थापकभाष्यम्) नन्वनेनासन्दिग्धेनाङ्गविशेषणेन भवितव्यम् । कथं ऋकारस्य नाम हल् आदिः स्यात् - अन्यस्यान्यः ? (पक्षद्वयसम्भवानासमर्थकभाष्यम्) अयमादिशब्दोऽस्त्येवावयववाची । तद्यथा - ऋगादिः, अर्धर्चादिः, श्लोकादिरिति । अस्ति सामीप्ये वर्तते । तद्यथा - दधिभोजनमर्थसिद्धेरादिः, दधिभोजनसमीपे । घृतभोजनमारोग्यस्यादिः, घृतभोजनसमीपे । यावता सामीप्येऽपि वर्तते जायते विचारणा हल्समीपस्य ऋकारस्य - इति, अथवा हलादेरङ्गस्येति ॥ (पक्षद्वयेऽपि दोषप्रदर्शकं भाष्यम्) किञ्ञ्चातः ? यदि विज्ञायते - हलादेरङ्गस्येति, अप्रथीयान् - अम्रदीयान् - अत्र न प्राप्नोति । अथ विज्ञायते - हलादेर्ऋकारस्येति, अनृचीयान् - अत्रापि प्राप्नोति । उभयथा स्वृचीयानित्यत्र प्राप्नोति । यथेच्छसि तथाऽस्तु ॥ (अङ्गविशेषणपक्षे दोषवारकभाष्यम्) अस्तु तावत् - हलादेरङ्गस्येति । कथमप्रथीयान् - इति ? तद्धितान्तेन समासो भविष्यति । न प्रथीयान् अप्रथीयानिति । भवेत्सिद्धं यदा तद्धितान्तेन समासः । यदा तु खलु समासात्तद्धितोत्पत्तिस्तदा न सिध्यति । न वै समासात्तद्धितोत्पत्त्या भवितव्यम् । किं कारणम् ? बहुव्रीहिणोक्तार्थत्वान्मत्वर्थस्य ॥ (अङ्गविशेषणपक्षे दोषभाष्यम्) भवेद्यदा बहुव्रीहिस्तदा न स्यात् । यदा तु खलु तत्पुरुषस्तदा प्राप्नोति - न पृथुः - अपृथुः । अयमपृथुः, अयमप्यपृथुः, अयमनयोरतिशयेनापृथुः - अप्रथीयानिति । (दोषवारकभाष्यम्) न समासादजादिभ्यां भवितव्यम् । किं कारणम् ? गुणवचनादित्युच्यते, न च समासो गुणवचन इति ॥ (प्रकारान्तरप्राप्तदोषवारकभाष्यम्) यदा तर्हि समासाद्विन्मतुपौ, विन्मतुबन्तादजादी तदा प्राप्नुतः । अविद्यमानाः पृथवोऽपृथवः, अपृथवोऽस्य सन्ति - अपृथुमान् । अयमपृथुमान्, अयमप्यपृथुमान् । अयमनयोरतिशयेनापृथुमान् - अप्रथीयानिति । नैष दोषः । अपृथव एव न सन्ति, कुतो यस्यापृथव इति ॥ (सिद्धान्तपक्षस्थापकभाष्यम्) इह कस्मान्न भवति - मातयति, भ्रातयति । लोपोऽत्र बाधको भविष्यति । इदमिह सम्प्रधार्यम् - लोपः क्रियतां रभाव इति, किमत्र कर्तव्यम् ? परत्वाद्रभावः ॥ यदि पुनरवशिष्टस्य रभाव उच्यते । नैवं शक्यम्, इहापि प्रसज्येत - कृतमाचष्टे कृतयति । एवं तर्हि परिगणनं क्रियते -  पृथुमृदुभृशकृशदृढपरि- वृढानामिति वक्तव्यम् ॥ ",
    "pradeep": "",
    "video": "",
    "lsk_chapter": "52"
}