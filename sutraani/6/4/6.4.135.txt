{
    "i": "64135",
    "an": "अनः$64134##अत्-लोपः$64134",
    "ad": "अङ्गस्य$6$4$1##असिद्धवदत्राभात्$6$4$22##भस्य$6$4$129",
    "ss": "भस्य अङ्गस्य ष-पूर्व-हन्-धृतराज्ञाम् अनः अणि अत्-लोपः ",
    "sa": "(1) षन्-यस्य अन्ते तादृशस्य, (2) हन्-शब्दस्य, तथा (3) धृतराजन् शब्दस्य - भसंज्ञकस्य उपधा-अकारस्य अण्-प्रत्यये परे लोपः भवति । ",
    "sd": "अण्-इति कश्चन तद्धितप्रत्ययः । अण्-प्रत्यये परे <<यचि भम्>> [[1।4।18]] इत्यनेन अङ्गस्य भसंज्ञा भवति । एवं भसंज्ञायां प्राप्तायाम् <<अल्लोपोऽनः>> [[6।4।134]] इत्यनेन भसंज्ञकस्य उपधा-अकारस्य लोपः सम्भवते । परन्तु <<अन्>> [[6।4।167]] इत्यनेन अण्-प्रत्यये परे अयं लोपः निषिध्यते । अतः सामान्यरूपेण अन्नन्तस्य भसंज्ञकस्य अङ्गस्य उपधा-अकारस्य अण्-प्रत्यये परे लोपः न भवति । परन्तु, वर्तमानसूत्रेण अस्य निषेधस्यापि केषुचन स्थितिषु निषेधं कृत्वा उपधा-अकारस्य लोपः पुनः विधीयते । ताः स्थित्यः एतादृशाः -\n\n1) षन्-यस्य अन्ते, तादृशस्य भसंज्ञकस्य उपधा-अकारस्य अण्-प्रत्यये परे लोपः भवति । यथा - 'पूषन्' (= सूर्यः) इत्यस्मात् प्रातिपदिकात् <<तस्यापत्यम्>> [[4।1।92]] इत्यनेन अण्-प्रत्ययः विधीयते । पूष्णः अपत्यम् = 'पूषन् + अण्' इत्यत्र वर्तमानसूत्रेण षकारात् परस्य अकारस्य लोपः भवति । अग्रे अन्यां प्रक्रियां कृत्वा पौष्णः इति रूपं सिद्ध्यति -\nपूषन् + अण् \n→ पौषन् + अ [<<तद्धितेष्वचामादेः>> [[7।2।117]] इति आदिवृद्धिः]\n→ पौष् न् + अ   [<< षपूर्वहन्धृतराज्ञामणि>> [[6।4।135]] इत्यनेन भस्य उपधा-अकारस्य लोपः] \n→ पौष्ण [<<रषाभ्यां नो णः समानपदे>> [[8।4।1]] इति णत्वम्]    \n\n2) हन्-यस्य अन्ते, तादृशस्य भसंज्ञकस्य उपधा-अकारस्य अण्-प्रत्यये परे लोपः भवति । यथा - 'वृत्रहन्' (=इन्द्रः) इत्यस्मात् प्रातिपदिकात् अण्-प्रत्यये कृते अनेन सूत्रेण हकारात्-परस्य अकारस्य लोप भवति । अग्रे 'वृत्रह् न् + अण्' इत्यस्य अन्यां प्रक्रियां कृत्वा अन्ते 'वार्त्रघ्नः' इति रूपं सिद्ध्यति -\n\nवृत्रहन् + अण्\n→ वार्त्रहन् + अ [<<तद्धितेष्वचामादेः>> [[7।2।117]] इति आदिवृद्धिः । <<उरण् रपरः>> [[1।1।51]] इति रेफः]          \n→ वार्त्रह् न् + अण्  [<< षपूर्वहन्धृतराज्ञामणि>> [[6।4।135]] इत्यनेन भस्य उपधा-अकारस्य लोपः] \n→ वार्त्रघ् न् + अस् [<<हो हन्तेर्ञ्णिन्नेषु>> [[7|3|54]] इत्यनेन णित्-प्रत्यये परे हन्-इत्यस्य हकारस्य घकारादेशः ] \n→ वृत्रघ्नः\n            \n3) 'धृतराजन्' इत्यस्य भसंज्ञकस्य उपधा-अकारस्य अण्-प्रत्यये परे लोपः भवति । धृतराजन् + अण् → धार्तराज्ञः ।\n\nएतान् त्रीन् शब्दस्वरूपान् विहाय अन्येषाम् भसंज्ञकानाम्  उपधा-अकारस्य अण्-प्रत्यये परे लोपः न भवति । यथा - 'राजन्' शब्दात् <<तस्येदम्>> [[4।3।120]] अनेन सूत्रेण 'राज्ञः इदम्' अस्मिन् अर्थे अण्-प्रत्ययः भवति । राज्ञः इदम् = राजन् + अण् = राजनः । अत्र उपधा-अकारस्य लोपः न दृश्यते, यतः <<अन्>> [[6।4।147]] इत्यनेन अयं लोपः निषिध्यते, वर्तमानसूत्रेण च तस्य निषेधस्य प्रतिषेधः अपि न भवति ।      \n",
    "skn": "1160",
    "mskn": "1742",
    "sskn": "0",
    "lskn": "0",
    "plskn": "0",
    "lpn": "0",
    "sk": " षपूर्वो योऽन्तस्य हनादेश्च भस्यातो लोपोऽणि । औक्ष्णः । ताक्ष्णः । भ्रौणघ्नः । धृतराज्ञोऽपत्यं धार्तराज्ञः । षुपूर्व इति किम् ? साम्नोऽपत्यं सामनः । अणि किम् ? ताक्षण्यः ॥",
    "lsk": "",
    "balamanorama": "<<षपूर्वहन्धृतराज्ञामणि>> - ननु प्रकृतिभावादल्लोपो न स्यादत आह — षपूर्वहन् । 'अल्लोपोऽनः' इत्यनुवर्तते ।भस्ये॑त्यधिकृतं, तदाह — षपूर्व इति । ताक्ष्ण इति ।तक्ष्णोऽण उपसङ्ख्यान॑मिति कारिलक्षणण्यस्यापवादोऽण् । ताक्षण्य इति ।सेनान्तलक्षणकारिभ्यश्च॑ इति ण्यः ।",
    "tattvabodhini": "<<षपूर्वहन्धृतराज्ञामणि>> - ताक्ष्ण इति । शिवादित्वात्,तस्येदम्इति वाऽण् । ताक्ष्ण्य इति । कारिलक्षणोण्यः । कुलात्खः । केवलात्कुलशब्दात्अपूर्वपदा॑दित्यादिना विशेषविहिताभ्यामपि यङ्ङकञ्भ्यां खो न बाध्यते, तद्विधावन्यतरस्याङ्ग्रहणादित्याशयेनाह —  ।",
    "padamanjari": "  किमिदं नियमार्थम्, आहोस्विद्विध्यर्थम् कथं चेदं नियमार्थम्, कथं वा विध्यर्थम् यद्यन्निति प्रकृतिभावोऽनन्तरस्यैव टिलोपस्य, तदाल्लोपस्य प्रकृतिभावेनानिवर्तितत्वात्पूर्वेणैव सिद्धे नियमार्थम्, अथाविशेषेणाल्लोपटिलोपयोर्द्वयोरपि प्रकृतिभावस्ततो विध्यर्थम् । तत्रापि नियमपक्षे यदि तावदेवं नियमः - षपूर्वदीनामेवाणीति भवेत्, इह न स्यात् - सामनः वैमनः, ताक्षण्य इत्यत्र तु प्रसङ्गः । अथाप्युभयनियमः  एस्यात्, षपूर्वदीनामेवाणि, षपूर्वदीनामण्येवेति एवमपि सामनः वैमनः, ताक्षण्य इति सिद्धम् सामसु साधुः सामन्योऽत्र प्राप्नोति । तस्मादुभयोः प्रकृतिभाव इत्याश्रित्य विद्यर्थमिदमित्याह - तस्याकारस्य लोपो भवतीति । ताक्ष्ण इति । इदमर्थेऽण्, अपत्ये तु कारिलक्ष्णो ण्यो भवति । उभावपि न भवत इति ।  टिलोपमात्रव्यावृत्तिर्निषेधेनापि सिध्यति ।  तत्प्रकृत्येति वचनान्निवृत्तिरुभयोरपि ॥",
    "kashika": "षकारपूर्वो यः अन् हनः धृतराज्ञश्च तस्य अकारलोपो भवति अणि परतः। औक्ष्णः। ताक्ष्णः। भ्रौणघ्नः। धार्तराज्ञः। षपूर्वहन्धृतराज्ञाम् इति किम्? सामनः। वैमनः। अनिति प्रकृतिभावेन अल्लोपटिलोपौ उभावपि न भवतः। अणि इति किम्? ताक्षण्यः।",
    "kashika_nyaas": "   `अन्`  [[6|4|167]]  इति प्रकृतिभावेनाल्लोपस्य निवृत्तिर्मा भूदित्येवमर्थ वचनम्। `औक्ष्णः, ताक्ष्णः` इति। उक्षन्, तक्षन्, इत्येताभ्यामपत्यार्थेऽण्। `भ्रौणाध्नः` इति। भ्रूणं हतवानिति `ब्राहृभ्रूणवृत्रेषु हनः`  [[3|2|87]]  [`ब्राहृभ्रूणवृत्रेषु क्विप्` इति सूत्रम्] इति क्विप्, तदन्तादण्, `हो हन्तेर्ञ्णिन्नेषु`  [[7|3|54]]  इति कुत्वम्। `धात्र्तराज्ञः` इति। घृतराजशब्दाद्बहुव्रीहेरण्। `सामनः, वैमनः` इति। `तस्येदम्`  [[4|3|120]]  इत्यण्, `उभावपि न भवतिः` इति। अल्लोपटिलोपावुभावपि चापेक्ष्य प्रकृतिभावस्य विधानात्। `ताक्षण्यः` इति। `कुर्वादिब्यो ण्यः`  [[4|1|151]]  इति ण्ये प्रकृते सेनान्तलक्षणकारित्वाण्ण्यप्रत्ययः`  [[4|1|152]] , `ये चाभावकर्मणोः`  [[6|4|168]]  इति प्रकृतिभावः॥",
    "sae": "The उपधा-अकार of a भसंज्ञकस्य अङ्ग is omitted in presence of an अण्-प्रत्यय, if the अङ्ग ends in one of (1) षन्, (2) हन् or (3) धृतराजन् .",
    "mahabhashyam": " षपूर्वहन्धृतराज्ञामणि (3133) (लोपाधिकरणम्) (षपूर्वादिग्रहणे पक्षद्वयोपस्थापकं भाष्यम्) अथ किमिदं षपूर्वादीनां पुनर्वचनमल्लोपार्थमाहोस्विन्नियमार्थम् । कथं वा अल्लोपार्थम्, कथं वा नियमार्थम् ? यद्यविशेषेणाल्लोपटिलोपयोः प्रकृतिभावस्ततो विध्यर्थम् । अथ हि अणि टिलोपस्यैव प्रकृतिभावस्ततो नियमार्थम् । अत उत्तरं पठति -  (6606 अल्लोपपक्षस्थापकवार्तिकम् ॥ 1 ॥) - षपूर्वादीनां पुनर्वचनमल्लोपार्थम् - षपूर्वादीनां पुनर्वचनं क्रियते अल्लोपार्थम् । अविशेषेणाल्लोपटिलोपयोः प्रकृतिभावः ॥ (6607 नियमपक्षे दोषदर्शकं वार्तिकम् ॥ 2 ॥) - अवधारणे ह्यन्यत्र प्रकृतिभाव उपधालोपप्रसङ्गः - अवधारणे हि अन्यत्र प्रकृतिभावे उपधालोपः प्रसज्येत । कथम् ? यदि तावदेवं नियमः स्यात् - षपूर्वादीनामेवाणीति । एवमपि भवेदिह नियमान्न स्यात् - सामनः वैमन इति । ताक्षण्य इत्यत्र प्राप्नोति । अथाप्येवं नियमः स्यात् - षपूर्वादीनामण्येवेति । एवमपि भवेदिह नियमान्न स्यात् - ताक्षण्य इति । सामनो वैमन इत्यत्र तु प्राप्नोति । अथाप्युभयतो नियमः स्यात् - षपूर्वादीनामेवाणि, अण्येव षपूर्वादीनामिति । एवमपि सामन्यो वेमन्य इति प्राप्नोति । तस्मात्सुष्ठूच्यते - षपूर्वादीनां पुनर्वचनमल्लोपार्थम् अवधारणे ह्यन्यत्र प्रकृतिभाव उपधालोपप्रसङ्गः इति ॥ ",
    "pradeep": "",
    "video": ""
}
