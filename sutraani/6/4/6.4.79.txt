{
    "i": "64079",
    "an": "इयङ्-उवङौ$64077##अचि$64077",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "स्त्रियाः अङ्गस्य अचि इयङ्",
    "sa": "'स्त्री' शब्दस्य अजादिप्रत्यये परे इयङ्-आदेशः भवति । ",
    "sd": "'स्त्री' अयम् दीर्घ-ईकारान्तशब्दः । अस्य शब्दस्य अजादि प्रत्यये परे 'इयङ्' आदेशः भवति । <<अलोऽन्त्यस्य>> [[1।1।52]] इत्यनेन स्त्री-शब्दस्य अन्तिम-ईकारस्य अयमादेशः भवति । यथा - \r\n\r\n1. स्त्री + औ/औट् [प्रथमा/द्वितीया-द्विवचनस्य प्रत्ययः]       \r\n→ स्त्र् इयङ् + औ [<<स्त्रियाः>> [[6।4।79]] इति इयङ्-आदेशः] \r\n→ स्त्र् इय् औ [ङकारस्य इत्संज्ञा, अकारः उच्चारणार्थः । तयोः लोपः]\r\n→ स्त्रियौ\r\n\r\n2. स्त्री + टा [तृतीयैकवचनस्य प्रत्ययः]\r\n→ स्त्र्  + इयङ् + आ  [<<स्त्रियाः>> [[6।4।79]] इति इयङ्-आदेशः] \r\n→ स्त्रिया  \r\n       \r\nज्ञातव्यम् - षष्ठी-बहुवचनस्य आम्-प्रत्यये परे <<ह्रस्वनद्यापो नुट्>> [[7।1।54]] इत्यनेन  नुडागमे कृते 'नाम्' प्रत्ययः सिद्ध्यति । अयं प्रत्ययः अजादिः नास्ति, अतः अत्र वर्तमानसूत्रस्य प्रसक्तिः नास्ति ।\r\n",
    "skn": "301",
    "mskn": "248",
    "sskn": "211",
    "lskn": "225",
    "plskn": "123",
    "lpn": "376",
    "sk": " स्त्रीशब्दस्येयङ् स्यादजादौ प्रत्यये परे । स्त्रियौ । स्त्रियः ॥ ",
    "lsk": "अस्येयङ् स्यादजादौ प्रत्यये परे। स्त्रियौ। स्त्रियः॥",
    "balamanorama": "<<स्त्रियाः>> - स्त्रियाः । अचि श्नुधात्वित्यतोऽचीति इयङिति चानुवर्तते । तदाह — स्त्रीशब्दस्येत्यादिना । स्त्रियौ स्त्रिय इति । औजसोः रूपम् । अमि शसि च स्त्रियां स्त्रिय इति नित्यमियङि प्राप्ते ।",
    "tattvabodhini": "<<स्त्रियाः>> - स्त्रीति । स्यायतोऽस्यां शुक्रशोणिते इतिस्त्री॑ ।स्यायतेर्ड्रट् ।लोपे व्यो॑रिति यलोपः । टित्त्वान्ङीप् । ङ्यन्तत्वात्सुलोपः ।",
    "padamanjari": "  स्त्री इत्येतस्येति । स्त्रीप्रत्ययान्तानं स्त्र्यर्थवॄतर्वा शब्दस्य ग्रहणं न भवति आण्नद्या, कुमार्या वयसि इत्यादिनिर्देशात् । उतरार्थमिति । उतरत्र स्त्रियाः एवानुवृत्तिर्यर्था स्यात्, श्नुधातुभ्रुवां मा भूत् ॥",
    "kashika": "स्त्री इत्येतस्य अजादौ प्रत्यये परतः इयङादेशो भवति। स्त्री, स्त्रियौ, स्त्रियः। स्त्रीणाम् इत्यत्र परत्वानुडागमः। पृथग्योगकरणमुत्तरार्थम्।",
    "kashika_nyaas": "   `स्त्रियाः` इति। `आण्नद्याः`  [[7|3|112]] , `जातेरस्त्रीविषयादयोपधात्`  [[4|1|63]]  इति निर्देशान्नेदं स्त्रीप्रत्ययानां ग्रहणम्, नापि स्त्र्यर्थवृत्तेः शब्दस्येति निश्चित्य स्त्रीशब्दस्यैव स्वरूपेण ग्रहणमिति दर्शयितुमाह -`स्त्री इत्येतस्य` इत्यादि। इतिकरणः स्त्रीशब्दस्य स्वरूपपदार्थता दर्शयति। अथ षष्ठीबहुवचने कस्मान्न भवतीत्याह -`स्त्रीणाम्` इत्यादि। परत्वात्? षष्ठीबहुवचने नुटा भवितव्यम्, तस्मश्च सत्यजादिः परः प्रत्ययो न भवतीतीयङ न प्रवर्तते। अथ किमर्थं पृथग्योगः क्रियते? न, `अचि श्नुधातुस्त्रीभ्रुवाम्` इत्येक एव योगः क्रियेतेति? अत आह -`प्रथग्योगकरणम्` इत्यादि। `वाऽम्शसोः`  [[6|4|80]]  इत्यत्र स्त्रीशब्दस्यैव विकल्पो यथा स्यात्, धातुभ्रुवोर्माभूदित्येवमर्थं पृथग्योगकरणम्॥",
    "sae": "The word 'स्त्री' gets an इयङ्-आदेश when followed by an अजादि प्रत्यय.",
    "mahabhashyam": "",
    "pradeep": "",
    "video": "",
    "lsk_chapter": "6"
}