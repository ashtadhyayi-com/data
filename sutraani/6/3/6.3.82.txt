{
    "i": "63082",
    "an": "सहस्य$63078##सः$63078",
    "ad": "उत्तरपदे$6$3$1",
    "ss": "",
    "sa": "",
    "sd": "",
    "skn": "849",
    "mskn": "1544",
    "sskn": "0",
    "lskn": "0",
    "plskn": "0",
    "lpn": "1706",
    "sk": " बहुव्रीह्यवयवस्य सहस्य सः स्याद्वा । पुत्रेण सह सपुत्रः सहपुत्रो वा आगतः । तुल्ययोगवचनं प्रायिकम् । सकमर्कः । सलोमकः ॥",
    "lsk": "",
    "balamanorama": "<<वोपसर्जनस्य>> - वोपसर्जनस्य । 'उत्तरपदे' इत्यधिकृतम् ।सहस्य सः संज्ञाया॑मित्यतः 'सहस्य स' इत्यनुवर्तते । उपसर्जनमस्यास्तीत्युपसर्जनः, मत्वर्थे अर्शाअद्यच् । उत्तरपदाक्षिप्तसमासो विशेष्यम् । उपसर्जवनतः समासस्येत्यर्थः । यद्यपि सर्वेषामपि समासानां कश्चिदवयव उपसर्जनमेव, तथापि सामथ्र्यादुपसर्जनसर्वावयवकस्येति लभ्यते । तथाच उपसर्जनस्येत्यनेन बहुव्रीहेरिति लब्धम् । अवयवषष्ठएषा । तदाह — बहुव्रीहेरवयवस्येत्यादिना । बहुव्रीहेरिति किम्  । सहयुध्वा ।राजनि युधि कृञः,सहे चे॑ति क्वनिप् । उपपदसमासः । अबहुव्रीह्रवयवस्य सहस्य सत्वं न । सुपुत्र इति । सभावे रूपम् । पुत्रेण युगपदागत इत्यर्थः । प्रायिकमिति । इतिशब्दादिदं लभ्यते ।विभाषा सपूर्वस्ये॑त्यादिनिर्देशाच्चेति भावः । सकर्मक इति । विद्यमानकर्मक इत्यर्थः । अत्र तुल्ययोगाऽभावेऽपि सहस्य सः । ",
    "tattvabodhini": "<<वोपसर्जनस्य>> - वोपसर्जनस्य । उपसर्जनस्येति न सहस्य विशेषणम्, अव्यभिचारात् । किं तूत्तरपदेन संनिधापितस्य समासस्य । तच्चावयवद्वारकम् । उपसर्जनसर्वावयवकस्य समासस्येत्येर्थः । तदेतत्फलितमाह — -बहुव्रीहीति । तेनेह न, — सहयुध्वा । सहकृत्वा । राजनि युधि कृञःसहे चे॑ति क्वनिपि उपपदसमासाविमौ ।सहस्य सः संज्ञाया॑मित्यतोऽनुवर्तनादाह — सहस्य सः स्यादिति । प्रायिकमिति ।विभाषा सपूर्वस्ये॑त्यादिनिर्दिशादिति भावः । सकर्मक इति । विद्यमानकर्मक इत्यर्थः ।प्रकृत्याशिषि । कथं तर्हियजमानस्य सपुत्रस्य सभ्रातृकस्य सपरिवारस्यायुरारोग्यैआर्याभिवृद्धिरस्तु॑ इत्यादिप्रयोगाः सङ्गच्छन्त इति चेत् । उच्यते —  — ॒ऐआर्याभिवृद्धिरस्त्विति भवन्तोऽनुगृह्णन्तु॑ इत्येतत्प्रार्थनावाक्यं, न त्वाशीर्वचनम् । यच्चाशीर्वचनंतथास्तु॑इति , तत्र हि सपुत्रकेत्यादि न प्रयुज्यत एवेति न काप्यनुपपत्तिः ।",
    "padamanjari": "  उपसर्जनस्येत्यस्य सहशब्दे विशेष्ये सहयुध्वा, सहकृतवेत्यत्रापि स्यात्, अनर्थकञ्च विशेषणं स्यात्, सहशब्दस्य चासत्ववाचित्वाद् द्वन्द्वो न सम्भवति, समासान्तरे च सह उपसर्जनमेव तस्मादुतरपदेन सन्निधापितस्य समासस्यैवेदं विशेषणं विज्ञायते । तत्राप्यवयवद्वारा । समासस्योपर्जनसंज्ञायां अभावात् सर्वत्र च समासे कश्चिदवयव उपसर्जनमेव । उच्यते चेदमुपसर्जनस्येति, ततश्च सर्वावयवद्वारा विज्ञायते, तदिदमुक्तम् - उपसर्जनसर्वक्यव इति । तदवयवस्येति । उपसर्जनस्य इत्यवयवयोगो षष्ठीति दर्शयति । सहकृत्वप्रिय इति । वा प्रियस्य इति पूर्वनिपात्विकल्पः । इह बहुव्रीहौ यदुतरपदमिति । उतरपदाधिकारात्, सर्वोपसर्जनस्य बहुव्रीहेराश्रयणाच्च तत्सम्बन्धिन्येवोतरपदे उतरपदाधिकारात्, सर्वोपसर्जनस्य बहुव्रीहेराश्रयणाच्च तत्सम्बन्धिन्येवोतरपदे सहशब्दस्यानन्तरे सभावेन भाव्यमिति भावः । तत्परः सहशब्दो न भवतीति । पूर्वत्र तावन्न भवति, कृत्वशब्देन व्यवधानात्, उतरत्रापि सहकृत्वेत्येतदुतरपदम्, न कृत्वशब्दः ॥",
    "kashika": "उपसर्जनसर्वावयवः समासः उपसर्जनम्। यस्य सर्वे ऽवयवा उपसर्जनीभूताः स सर्वोपसर्जनो बहुव्रीहिर् गृह्यते। तदवयवस्य सहशब्दस्य वा स इत्ययम् आदेशो भवति। सपुत्रः, सहपुत्रः। सच्छात्रः, सहच्छात्रः। उपसर्जनस्य इति किम्? सहयुध्वा। सहकृत्वा। सहकृत्वप्रियः, प्रियसहकृत्वा इति इह बहुव्रीहौ यदुत्तरपदं तत् परः सहशब्दो न भवति इति सभावो न भवति।",
    "kashika_nyaas": "",
    "sae": "",
    "mahabhashyam": " वोपसर्जनस्य (2941) (6481 आक्षेपवार्तिकम् ॥ 1 ॥) - उपसर्जनस्य वावचने सर्वप्रसङ्गोऽविशेषात् - उपसर्जनस्य वावचने सर्वप्रसङ्गः, सर्वस्योपसर्जनस्य सादेशः प्राप्नोति । अस्यापि प्राप्नोति  -  सहयुध्वा, सहकृत्वा । किं कारणम् ? अविशेषात् । न हि कश्चिद्विशेष उपादीयते  -  एवं जातीयकस्य सहशब्दस्योपसर्जनस्य सादेशो भवतीति । अनुपादीयमाने विशेषे सर्वप्रसङ्गः ॥ (6482 समाधानवार्तिकम् ॥ 2 ॥) - सिद्धं तु बहुव्रीहिनिर्देशात् - सिद्धमेतत् । कथम् ? बहुव्रीहिनिर्देशात् । बहुव्रीहिनिर्देशः कर्तव्यः ॥ (सूत्रार्थसंपादकभाष्यम्) एवमपि सहयुध्वप्रियः सहकृत्वप्रियः  -  अत्र प्राप्नोति, बहुव्रीहौ यदुत्तरपदमित्येवं विज्ञास्यते । नन्वेतदपि बहुव्रीहावुत्तरपदम् । एवन्तर्हि बहुव्रीहौ यदुपसर्जनमित्येवं विज्ञास्यते । (नन्वेतदपि बहुव्रीहावुपसर्जनम् । एवं तर्हि नैवं विज्ञायते  -  बहुव्रीहौ यदुपसर्जनमिति । किं तर्हि ?) बहुव्रीहौ च यदुपसर्जनम्, बहुव्रीहिं प्रति च यदुपसर्जनम् ॥ (सूत्रेण सिद्धार्थत्वबोधकभाष्यम्) स तर्हि बहुव्रीहिनिर्देशः कर्तव्यः । न कर्तव्यः । इह कश्चित्प्रधानानामेव समासः, कश्चिदुपसर्जनानामेव, कश्चित्प्रधानोपसर्जनानामेव । तद्य उपसर्जनानामेव समासस्तदुपसर्जनस्येदं ग्रहणम् ॥ अथवा  -  अकारो मत्वर्थीयः । तद्यथा  -  तुन्दः, घाट इति ॥ अथवा  -  मतुब्लोपोऽत्र द्रष्टव्यः । तद्यथा  -  पुष्यका येषां त इमे पुष्यकाः, कालका येषां त इमे कालका इति ॥ ",
    "pradeep": "",
    "video": ""
}
