{
    "i": "62009",
    "an": "तत्पुरुषे$62002##प्रकृत्या$62001##पूर्वपदम्$62001",
    "ad": "",
    "ss": "",
    "sa": "",
    "sd": "",
    "skn": "3743",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " ऋतौ भवमार्तवम् । तदन्यवाचिनि शारदशब्दे परे तत्पुरुषे पूर्वपदं प्रकृतिस्वरं स्यात् । रज्जुशारदमुदकम् । शारदशब्दो नूतनार्थः । तस्यास्वपदविग्रहः । रज्जोः सद्य उद्धृतम् । रज्जुशब्दः सृजेरसुम्च <{उ15}> इत्याद्युदात्तो व्युत्पादितः । अनार्तवे किम् । उत्तमशारदम् ।",
    "lsk": "",
    "balamanorama": "",
    "tattvabodhini": "",
    "padamanjari": "  उदाहरणे रज्जूद्धृते रज्जुशब्दो दृषत्पिष्टेषु दृषच्छब्दः, ततः कर्मधारयऽस्वपदविग्रहः। सृजेरसुम् च इत्यत्र स्कन्देः सलोपश्च इत्यतः सलोप इति वर्तते, तेन सृजेरन्त्यादचः परोऽयमसुम्, सलोपे यणादेशेऽसुमः सकारस्य जश्त्वे च रज्जुरिति भवति ॥",
    "kashika": "ऋतौ भवमार्तवम्। अनार्तववाचिनि शारदशब्दे उत्तरपदे उत्तरपदे तत्पुरुषे समासे पूर्वपदम् प्रकृतिस्वरं भवति। रज्जुशारदमुदकम्। दृषत्शारदाः सक्तवः। शारदशब्दो ऽयं प्रत्यग्रवाची, तस्य नित्यसमासो ऽस्वपदविग्रह इष्यते। सद्यो रज्जूद्धृतमुदकं प्रत्यग्रमनुपहतं रज्जुशाराम् उच्यते। रज्जुशदः सृजेरसुम् च इति उप्रत्ययान्तः आदिलोपश्च। धान्ये नितिति च तत्र वर्तते, तेन आद्युदात्तः। दृषत्शब्दः दृणातेः षुक् ह्रस्वश्च इति अदिप्रत्ययान्तो ऽन्तोदात्तः। अनार्तवे इति किम्? पर्मशारदम्। उत्तरमशारदम्। शरदि ऋतुविशेषे भवं यत् तदिह शारदम्।",
    "kashika_nyaas": "   `रज्जुशारदम्, `दृषच्छारदम्` [दृषच्छारदाः -काशिका] इति। योगविभागात्? समासः। `शारदशब्दोऽय प्रत्यग्रवाची` इति। प्रत्यग्रम्भिनवम्, अचिरकालभावीत्यर्थः। एतेन नानार्थवाचित्वं शारदशब्दस्य दर्शयति। `नित्यसमासः` इति। महाविभाषायाः प्रकृताया व्यवस्थितविभाषात्वात्। `अनुपहतम्` इति। रजोभिः। अनुपहतत्वं तु सद्यौद्धृतत्वात्। `उप्रत्ययान्तः` इति। `सृजेरसुं च` (द।उ।1।100) इत्यत्र `भृमृशीतृचरित्सरितनिधनिमिमस्जिभ्य उः` (द।उ।1।92) [भृमृशीतृचरित्सरितनिमिमस्जिब्यः उः -द।उ।] इत्यत उकारप्रत्ययानुवृत्तेः। `अदिप्रत्ययान्तः` [अदिक्प्रत्ययान्तः -मुद्रितकाशिका, आदिप्रत्ययान्तः -मुद्रितन्यासः] इति। `दृणातेः षुग्? ह्यस्वश्च` (द।उ।6।45) इत्यत्र `शृदृभसोऽदिः` (द।उ।6।42) इत्यतोऽदिप्रत्ययानुवृत्तेः।`परमशारदम्` इति। शरदि भवं शारदम्। `सन्धिवेलाद्यृतुनक्षत्रेभ्योऽण्`  [[4|3|16]]  इति सूत्रेणोत्पन्नोऽयं शब्दः॥",
    "sae": "",
    "mahabhashyam": "",
    "pradeep": "",
    "video": ""
}
