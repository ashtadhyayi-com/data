{
    "i": "83004",
    "an": "रु$83001",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108##अत्रानुनासिकः पूर्वस्य तु वा$8$3$2",
    "ss": "अनुनासिकात् (अन्यस्य) रोः पूर्वस्य परः अनुस्वारः ",
    "sa": "अस्मिन् रुँत्वप्रकरणे रुँ-इत्यस्मात् पूर्वः वर्णः अनुनासिकः नास्ति चेत् तस्मात् परः अनुस्वारः भवति । ",
    "sd": "अस्य सूत्रस्य अर्थम् सम्यग् रूपेण ज्ञातुमस्मिन् सूत्रे 'अन्यः' इति पदम् स्वीकरणीयम् । 'अनुनासिकात्' इत्युक्ते 'अनुनासिकात् अन्यः' । अस्मिन् अधिकारे  पदान्ते जायमानात्  रुँ-वर्णात्  पूर्ववर्णस्य विकल्पेन अनुनासिकम् भवति । अनुनासिकस्य अभावपक्षे रूँ-इत्यस्मात् यः पूर्वः वर्णः, तस्मात् अनन्तरम् वर्तमानसूत्रेण अनुस्वारः विधीयते ।\n\nअतः अस्मिन् रूत्वप्रकरणे सर्वत्र - \n(अ) रुँत्वात् पूर्ववर्णस्य विकल्पेन अनुनासिकः भवति, विकल्पाभावे च - \n(आ) रुँत्वात् पूर्ववर्णस्य अग्रे अनुस्वारः आगच्छति ।\n\nअस्य उदाहरणम् <<समः सुटि>> [[8।3।5]] इत्यत्र दर्शितमस्ति ।\n        \nप्रश्नः- अनुस्वारः तथा  अनुनासिकम् एतयोर्मध्ये कः भेदः?\nउत्तरम् - 'अनुनासिकम्' इति स्वयंरूपेण भिन्नः वर्णः नास्ति, एतत्  वर्णस्य एकः भेदः अस्ति । यथा - यकारस्य अनुनासिकः य्ँ-वर्णः । अकारस्य अनुनासिकः अँ वर्णः । आदयः । सर्वेषाम् स्वराणामनुनासिकभेदाः सन्ति । यकार-वकार-लकाराणामपि अनुनासिकभेदाः सन्ति । वर्गपञ्चमाः तु नित्यमनुनासिकाः एव सन्ति । अनुस्वारः तु स्वयं भिन्नः वर्णः अस्ति, यस्य गणना 'अयोगवाह'वर्णेषु क्रियते । (अयोगवाहाः अष्ट सन्ति - अनुस्वारः, विसर्गः, जिह्वामूलीयः, उपध्मानीयः, तथा चत्वारः यमाः ।)\nअनुनासिक-अनुस्वारयोर्मध्ये उच्चारणस्यापि भेदः अस्ति । अनुनासिकस्य उच्चारणम् मुखेन सह नासिकया भवतिम तथा अनुस्वास्य उच्चारणम् केवलं नासिकया एव भवति ।\n",
    "sk": " अनुनासिकं विहाय रोः पूर्वस्मात्परोऽनुस्वारागमः स्यात् । खरवसानयोर्विसर्जनीयः <{SK76}> ॥",
    "lsk": "अनुनासिकं विहाय रोः पूर्वस्मात्परोऽनुस्वारागमः॥",
    "balamanorama": "<<अनुनासिकात् परोऽनुस्वारः>> - अनुनासिकात् ।अनुनासिका॑दिति ल्यब्लोपे पञ्चमी ।विहाये॑ति गम्यम् । पूर्वस्येत्यनुवृत्तं पञ्चम्यन्ततया विपरिणम्यते । पूर्वत्वं च रुत्वकृतरेफापेक्षया । परत्वं च रोर्यः पूर्ववर्णस्तदपेक्षया, तदाह — अनुनासिकं विहायेति । अनुनासिकाऽभावपक्षे इत्यर्थः । आगमत्वं परशब्दलभ्यम् । ततश्च सकारादकारस्य अनुनासिकाऽभावपक्षे अकारात्परोऽनुस्वारागमः । संर्स्कर्ता । अथ रेफस्य विसर्गविधिं स्मारयति-खरवसानयोरिति । ",
    "tattvabodhini": "<<अनुनासिकात् परोऽनुस्वारः>> - अनुनासिकात् । ल्यब्लोपे पञ्चमीत्याह — अनुनासिकं विहायेति । अनुनासिकाऽभावपक्षे इत्यर्थः ।पूर्वस्ये॑ति प्रकृतस्य तु विभक्तिविपरिणामेन पञ्चम्यन्ततेत्यभिप्रेत्याह-रोः पूर्वस्मादिति ।-संसर्गवद्विप्रयोगस्यापि विशेषावगतिहेतुत्वात्अवत्सा धेनुरानीयता॑मित्यत्रेवसंभावितानुनासिकत्वगुणक एवोपस्थितत्वादाकाङ्क्षितत्वाच्चावधित्वेन सम्बध्यत इत्यभिप्रेत्याह-रोः पूर्वस्मादिति-॑ इति तु मनोरमायामवतारितं, तत्तुपूर्वस्ये॑त्यनुवर्तनं विभक्तिविपरिणामं चानपेक्ष्य लौकिकन्यायेनैवेष्टं सिध्यतीत्याशयेनोक्तमित्याहुः । अनुस्वारागम इति । आगमत्वं च परशब्देनैव लभ्यते । यथापूर्वौ तु ताभ्यामै॑जित्यत्र पूर्वशब्देन ऐचोरागमत्वमिति भावः ।",
    "padamanjari": " अन्यशब्दोऽत्राध्याहर्तव्य इति । असत्यध्याहारे परशब्दस्य श्रुतत्वातदपेक्षयेवं ठनुनासिकात्ऽ इत्येषा पञ्चमी स्यात् - परशब्दस्य दिग्वृत्तिः, अन्यार्थवृत्तिर्वा, पूर्ववृत्तिर्वा । पूर्वस्मिन्कल्पेरोः पूर्वस्मादनुनासिकादेवपरोऽनुस्वारो विज्ञायेत, न च तस्मात्पर इष्यते । इतरस्मिंस्त्वमनुनासिकादन्योऽनुस्वारो भवतीत्यर्थो भवति, तत्र चानर्थकं परग्रहणम्, न ह्यनुस्वारोऽनुनासिकापेक्षयाऽन्यत्वं व्यभिचरति । तस्मादन्यशब्दोऽध्याहार्यः । स च परशब्दापेक्षया पञ्चम्यन्तोऽध्याहार्यः । पूर्वस्येत्येतदप्यत्रानुवृतं पर इत्यनेन योगात्पञ्चम्यन्तं विपरिणम्यते । एवं स्थिते योऽर्थः सम्पद्यते तं दर्शयति -अनुनासिकादन्य इति । कः पुनरसौ ? इत्याह - यस्यानुनासिको न कृत इति । अनुस्वार आगमो भवतीति । टित्वाद्यागमलिङ्गाभावेऽपि परशभ्देनानुस्वारस्य देशविशेषसम्पादनादागमत्वम्, यथा - ठ्न य्वाभ्यां पूर्वावैच्ऽ इति ॥",
    "kashika": "अन्यशब्दो ऽत्राध्याहर्तव्यः। तदपेक्षया चेयमनुनासिकातिति पञ्चमी। अनुनासिकादन्यो यो वर्णः रोः पूर्वः, यस्य अनुनासिकः न कृतः, ततः परो ऽनुस्वार आगमः भवति। वक्ष्यति - 'समः सुटि' 8-3-5 संस्कर्ता। संस्कर्तुम्। संस्कर्तव्यम्। 'पुमः खय्यम्परे' 8-3-6 पुंस्कामा। 'नश्छव्यप्रशान्' 8-3-7 भवांश्चरति। केचित् तु परशब्दम् एव अन्यार्थं वर्णयन्ति। अनुनासिकात् परः अनुनासिकातन्यः अनुस्वारो भवति। यस्मिन् पक्षे ऽनुनासिको न अस्ति तत्र अनुस्वारागमो भवति। स तु कस्य आगमो भवति? रोः पूर्वस्य एव इति वर्तते, व्याख्यानादादेशो न भवति।",
    "kashika_nyaas": "   `अन्यशब्दोऽत्राध्याहार्यः` इति। असति ह्रन्यशब्दस्याध्याहरे परशब्दस्य धुतत्वात्? तदपेक्षयैवानुनासिकादित्येषा पञ्चमी स्यात्; अन्यस्येह पञ्चमीहेतोरसम्भवात्। ननु <<तस्मादित्युत्तरस्य>> [[1|1|67]]  उपस्थाने उत्तरशब्दापेक्षयैव पञ्चमौ स्यात्? नैतदस्ति; यदि ह्रल्याः परिभाषाया इहोपस्थानं स्यात्? परग्रहणमनर्थकं स्यात्। तस्मात्? परशब्दापेक्षयैव पञ्चम्या भवितव्यम्। सा भवन्ती च `अन्यारादितरत्र्ते`  [[2|3|29]]  इत्यादिवा सूत्रेण परशब्दयोगे दिग्बृत्तिगा वा स्यात्, अन्यार्थवृत्तिना वा? तत्र पूर्वस्मिन्? पक्षे रोः पूर्वस्मादनुनासिकादेव परोऽनुस्वारो विज्ञायेत, न च तस्मात्? पर इष्यते। इतरस्मस्त्वयमर्थं आपद्येत -अनुनासिकात्? परो भवतदि, अनुनासिकादन्योऽनुस्चारो भवतीत्यर्थः। एवञ्च परग्रहणनर्थकं स्यात्; न ह्रनुनासिकापेक्षयानुस्वरोऽन्यत्वं व्यभिरति। किञ्च -श्रुतत्वात्? तस्यैवानुनासिकस्यानुस्वारो विज्ञायेत, प्रकृतत्त्वाद्रोर्वाः; अनिष्टञ्चैतत्? अन्यशब्दाध्याहारे तु वस्यानुनासिको न कृतस्यस्मादेव पर इति विज्ञायते। तस्मादन्यशब्दोऽत्राध्याहार्यः। सत्यप्यन्यशब्दाध्याहारे तु यस्यानुनासिको न कृतस्यस्मादेव पर इत#इ विज्ञायते। तस्मादन्यशब्दोऽत्राध्याहार्यः। सत्यप्यन्यशाब्दाध्याहारे यदि परशब्दापेक्षयैव `अनुनासिकात्` इत्येषा पञ्चमी स्यात्, स दोषस्तदवस्थ एव स्यादिति मत्वाऽ‌ऽह -`तदपेक्षया चेयम्` इत्यादि। चशब्दोऽवधारणे। अन्यशब्दापेक्षयैव, न परशभ्दापेक्षयेत्यर्थः। `अनुनासिकदन्यो यः` इत्यनेन तदेवान्यशब्दापेक्षत्वं पञ्चम्या दर्शयति। `रोः पूर्वः` इत्यनेनापि पूर्वग्रहणानुवृत्तिम्। पूर्वत्वञ्च रुत्वापेक्षम्। `यस्यानुनासिको न कृतः` इत्यनेनाप्यन्यशब्दाभिधेयमर्थं दर्शयति। `ततः` इत्यनेनापि पूर्वग्रहणस्यार्थादिह पञ्चम्यन्ततया विपरिणाअमम्। अन्यशब्दस्य चाव्याह्मतस्य पञ्चम्यन्ततां पर इत्यनेनापि। तस्या अन्यशब्दस्य सम्बन्धिन्याः पञ्चम्याः परशब्दापेक्षताम्। `आगमः` इत्यनेनाप्यादेशाभावम्। परग्रहणं शक्यमकर्तुम्। अन्यशब्दस्य पञ्चम्यन्तस्याध्याहरे सति पूर्वग्रहणस्य चार्थात्? प्रथमान्ततया विपरिणामे सत्येवं विज्ञास्यते -अनुनासिकाद्योऽन्यस्तस्मादुत्तरो यो रुस्ततः पूर्वोऽनुस्वारागमो भवति। एवञ्च विज्ञायमानेऽसत्यपि परग्रहयणे संस्कत्र्तेत्यादि सिध्यत्येव, किं परग्रहणेन? एतत्? क्रियते विस्पष्टार्थम्॥",
    "sae": "If the रुँ letter generated in this रूत्वप्रकर does not cause the previous letter to get an अनुनासिक, then it will generate an अनुस्वार just after that previous letter. ",
    "mahabhashyam": "",
    "pradeep": "",
    "video": ""
}