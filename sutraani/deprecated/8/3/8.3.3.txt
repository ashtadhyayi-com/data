{
    "i": "83003",
    "an": "रु$83001",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108##अत्रानुनासिकः पूर्वस्य तु वा$8$3$2",
    "ss": "अत्र पदस्य रोः पूर्वस्य आतः अटि नित्यमनुनासिकः ",
    "sa": "अस्मिन् रुत्वप्रकरणे निर्मितस्य पदान्ते स्थितस्य रुँ-इत्यस्य पूर्वे विद्यमानस्य आकारस्य अट्-परे नित्यमनुनासिकादेशः भवति । ",
    "sd": "यदि अस्मिन् रुत्वप्रकरणस्थसूत्रेण आकारात् परम्  पदान्ते रुँ विधीयते, तर्हि तस्य आकारस्य नित्यम् 'आँ' इति अनुनासिकादेशः भवति । \n\nयथा - 'महान् असि' इत्यत्र <<दीर्घादटि समानपदे>> [[8।3।9]] इत्यनेन नकारस्य स्थाने रूँत्वादेशः भवति । अतः 'महारूँ असि' इति स्थिते रुँ इत्यस्मात् पूर्वस्य आकारस्य अनुनासिकादेशं कृत्वा 'महाँरुँ असि' इति जायते । अग्रे रेफस्य <<भो भगो अघोऽपूर्वस्य योऽशि>> [[8।3।17]] इत्यनेन रेफस्य यकारं कृत्वा <<लोपः शाकल्यस्य>> [[8।3।19]] इत्यनेन तस्य लोपः विधीयते ।\n\nज्ञातव्यम् -\n\n1.  वेदेषु केषुचन स्थलेषु अनुनासिकस्य स्थाने अनुस्वारस्य अपि प्रयोगः कृतः दृश्यते । यथा - 'देवां ऋतुभिः कल्पयाति' (कृष्णयजुर्वेदः 1.1.14) - अत्र 'देवान्' इत्यत्र र्तमानसूत्रेण अनुनासिकस्य स्थाने अनुस्वारादेशः कृतः अस्ति । अस्मिन् विषये काशिकाकारः वदति - 'केचिद् अनुस्वारमधीयते सः च्छान्दसः व्यत्ययः द्रष्टव्यः' ।  'व्यत्ययः' इत्युक्ते प्रयोगभेदः इति ।\n\n2. << अत्रानुनासिकः पूर्वस्य तु वा >> [[8।3।2]] अस्मिन् अधिकारे 'वा' अस्ति, अतः अस्मिन् सूत्रे 'नित्यम्' इत्यस्य ग्रहणमावश्यकमस्ति । संहितायाम् सत्याम्  एतत् अनुनासिकत्वम् नित्यं भवति, विकल्पेन न, इत्याशयः ।\n",
    "sk": " अटि परतो रोः पूर्वस्यातः स्थाने नित्यमनुनासिकः । महाँ इन्द्रः (म॒हाँ इन्द्रः॑) । तैत्तिरीयास्तु अनुस्वारमधीयते । तत्र छान्दसो व्यत्यय इति प्राञ्चः । एवं च सूत्रस्य फलं चिन्त्यम् ।",
    "lsk": "",
    "balamanorama": "",
    "tattvabodhini": "",
    "padamanjari": " केचिदिति । तैतिरीयाः । अनुस्वारमधीयत इति । शुद्धा दाकारात्परम् । नित्यग्रहणमनर्थकम्, अरम्भसामर्थ्यादेव नित्यो विधिः सिद्धः ? अस्त्यारम्भे प्रयोजनम् नियमो यथा स्यात् - आत एवाटि, अन्येषां तु नेति । कैमर्थ्यान्नियमो भवति विधेयं नास्तीति कृत्वा, इह चास्ति विधेयम्, किम् ? नित्योऽनुनासिकः ॥",
    "kashika": "अटि परतो रोः पूर्वस्य आकारस्य स्थाने नित्यमनुनासिकादेशो भवति। दीर्घादटि समानपादे [[8|3|9]] इति त्वं वक्ष्यति, ततः पूर्वस्य आतो ऽनुनासिकविकल्पे प्राप्ते नित्यार्थं वचनम्। महाम्̐ असि। महाम्̐ इन्द्रो य ओजसा। देवां अच्छा दीद्यत्। केचिदनुस्वारमधीयते स च्छान्दसो व्यत्ययो द्रष्टव्यः। आतः इति किम्? ये वा वनस्पतींरनु। अटि इति किम्? भवांश्चरति। भवांश्लाघयति। नित्यग्रहणं विस्पष्टार्थम्।",
    "kashika_nyaas": "   `देवं अच्छादीव्यत्` इति। अत्र योऽकारस्तस्मिन्नटि परतो `दूर्घाददि समानपादे`  [[8|3|9]]  इति न कारस्य रुत्वे कृते तस्मात्? पूर्वस्याकारस्यानेनानुनासिकत्वम्, पूर्ववद्रोर्यकारः, तस्य पूर्वदेव लोपः। यदि महां इन्द्रो म ओजसेति `केचिदनुस्वारमधीयते` इति वक्तव्यम्, तर्हि तद्यथासौ सिध्यतीत्यत आह -`सः` इत्यादि। व्यत्ययो बहुलम्`  [[3|1|85]]  इत्यनेन बोद्धव्यः। `यो वा वनस्पतीं रनु` इति। वनस्पतीन्? अन्विति स्थिते <<दीर्घादटि समानपादे>> [[8|3|9]]  इति नकारस्य रुत्वे कृते `अनुनासिकात्? परोऽनुस्वारः`  [[8|3|4]]  इतीकारात्? परोऽनुस्वारः `भवांशस्चरति` इति। `नश्छव्यप्रशात्`  [[8|3|7]]  इति नकारस्य रुत्वम्, तस्य विसर्जनीयस्य सकारः, तस्य <<स्तोः श्चुना श्चुः>> [[8|4|40]]  इति श्चुत्वम्। नित्यग्रहणं विस्पष्टार्थम्।[`स्पष्टार्थम्` -प्रांउ।पाठः] पूर्वेणैव विकल्पे सिद्धे सत्यारम्भसामर्थ्यादेव नित्योऽयं विधिर्विज्ञास्यते। ननु चात एवाटि, अथ वाऽटएवातः -इत्येव नियमो यथा स्यादित्येवमर्थः सिद्धे सत्यारम्भः स्यात्? नैतदस्ति; असति हि विधेये नियमो भवति। इह त्वस्ति विदेयम्, किं तत्? नित्योऽनुनासिकः। तस्माद्विधिरेव युक्तः; न नियमः। तथा चोक्तम् -`विधिनियमसम्भवे विधिरेव व्यायान्` (व्या।प।130) इति। `आतः` इति तकारोऽसब्देहार्थः। `आ इत्युच्यमाने सन्देहः स्यात् -किमर्थं षष्ठन्तस्याकारस्य कार्यिनो निर्देशः? उत्तादेशान्तस्य प्थमान्तस्य? इति॥",
    "sae": "In this रूत्वप्रकरण, The रूँ that gets constructed at end of a पद causes an अनुनासिक of the आकार just preceding it. ",
    "mahabhashyam": "",
    "pradeep": "",
    "video": ""
}