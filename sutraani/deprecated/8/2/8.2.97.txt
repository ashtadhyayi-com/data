{
    "i": "82097",
    "an": "",
    "ad": "पदस्य$8$1$16##पूर्वत्रासिद्धम्$8$2$1##वाक्यस्य टेः प्लुतः उदात्तः$8$2$82",
    "ss": "",
    "sa": "",
    "sd": "",
    "sk": " वाक्यानां टेः प्लुतः । होतव्यं दीक्षितस्य गृहा3इ । न होतव्य3मिति । होतव्यं न होतव्यमिति विचार्यते । प्रमाणैर्वस्तुतत्त्वपरीक्षणं विचारः ।",
    "lsk": "",
    "balamanorama": "",
    "tattvabodhini": "",
    "padamanjari": " कोटिद्वयस्य विज्ञानं विचार इति कथ्यते । विचार्यमाणस्तज्ज्ञानविषयीभूत उच्यते ॥ इह तु विचार्यमाणार्थविषयत्वाद्वाक्यानि विचार्यमाणानि । गृह3इ इति । गृहेशब्दस्य पूर्ववत् प्लुतविकारः । अनुप्रहरेदिति । अनुप्रहारः उ शायनम्, व्यत्ययेन कर्मणि कर्तृप्रत्ययः, शाययेतेत्यर्थः । अथ वानुप्रहरेदित्यत्र यूपं यजमान इत्यस्याध्याहारः, किं यूपं यजमानः शाययेदिति विचारार्थः ॥",
    "kashika": "प्रमाणेन वस्तुपरीक्षणं विचारः, तस्य विषये विचर्यमाणानां वाक्यानां टेः प्लुतो भवति। होत्व्यं दीक्षितस्य घा3इ। होतव्यं न होतव्यम् इति विचार्यते। तिष्टेद्यूपा3इ। द्यूपा3इ। यूपे तिष्ठेत्, यूपे अनुप्रहरेतिति विचार्यते।",
    "kashika_nyaas": "   `प्रमाणेन वस्तुपरीक्षणं विचारः। तेन विषयीक्रियमाणानि विचार्यमाणानि। बहुवचननिर्देशो येषामर्थगत एव विचारो न स्वरूपगतः, तेषामपि यथा स्यादित्येवमर्थः; इतरथा हि येषां स्वरूपगतो विचारस्तेषामेव स्यात्। न हि मुख्ये वाक्ये विचार्यमाणे सत्यर्थद्वारकं गौणं यस्य विचार्यमाणत्वं तस्य ग्रहणं युक्तम्। `गृहा3इ` इति। गृह इत्यत्र एकारः, तस्य `एचोऽप्रगृह्रस्य`  [[8|2|107]]  इत्यादिना पूर्वार्थस्याकारः, उत्तरार्धस्य त्विकारः। तस्याकारस्यानेन प्लुते भवति॥",
    "sae": "",
    "mahabhashyam": "",
    "pradeep": "",
    "video": ""
}