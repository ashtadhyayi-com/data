{
    "i": "11075",
    "an": "वृद्धम्$11073",
    "ad": "",
    "ss": "एङ् यस्य अचामादिः तत् प्राचाम् देशे वृद्धम् ",
    "sa": "पूर्वदिशि विद्यमानस्य देशस्य नाम्नः प्रथमस्वरः 'ए' उत 'ओ' इति अस्ति चेत्,  तस्य (इत्युक्ते,  देशस्य नाम्नः) 'वृद्ध' इति संज्ञा भवति  ।",
    "sd": "'वृद्ध' इति व्याकरणविशिष्टा काचन संज्ञा ।  पूर्वदिशि विद्यमानाः ये देशाः, तेषाम् नाम्नः आदिवर्णः यदि एकारः ओकारः वा अस्ति, तर्हि तेषाम् वृद्धसंज्ञा भवति । \n\n'शरावती' नद्याः पूर्वदिशायां ये राष्ट्राः आसन्, तेषां निर्देशः 'प्राचाम् देशे' इत्यनेन पाणिनिना कृतः अस्ति । \n\nयथा - एणीपचनीयः देशः। भोजकटीयः देशः। गोनर्दीयः देशः ।\n\nज्ञातव्यम् - \n1. अस्मिन् सूत्रे प्रयुक्तः 'प्राचाम्' अयं शब्दः वस्तुतः 'देशे' इत्यस्य विशेषणमस्ति, 'आचार्य' शब्दस्य न । अतः अत्र 'प्राचामाचार्याणाम् मतेन वृद्धसंज्ञा भवति' इति अर्थः न लभते । परन्तु व्याख्यानेषु एतादृशः अर्थः अपि केषुचन स्थलेषु स्वीकृतः अस्ति  । यथा, पदमञ्जरीकारः वदति -  'प्राचां ग्रहणं न आचार्याणाम् इति दर्शयति । तथा हि सति मतेन अध्यायार्यं स्याद् इति भावः' ।  इत्यु्क्ते, पूर्वदिशि विद्यमानः यः देशः, तस्य नाम यदि एङ्-प्रत्याहारेण प्रारभते, तर्हि तस्य विकल्पेन  वृद्धसंज्ञा भवति, इति अपि वक्तुं शक्यते । \n\n2. इदम् सूत्रम् नियमसूत्रमस्ति । अतः यः देशवाचीशब्दः, तस्य 'एङादिः' अस्ति चेदेव वृद्धसंज्ञा भवति, अन्यथा न - इति अस्य आशयः । अतः 'आहिच्छत्रः', 'कान्यकुब्जः' - एतयोः अनेन सूत्रेण वृद्धसंज्ञा न भवति । ",
    "sk": " एङ् यस्याचामादिर्तद्वृद्धसंज्ञं वा स्याद्देशाभिधाने । एणीपचनीयः । गोनर्दीयः । भोजकटीयः । पक्षे अणि । ऐणीपचनः । गौनर्दः । भौजकटः । एङ् किम् । आहिच्छत्रः । कान्यकुब्जः ।<!वा नामधेयस्य वृद्धसंज्ञा वक्तव्या !> (वार्तिकम्) ॥ दैवदत्तः । देवदत्तीयः ॥",
    "lsk": "",
    "balamanorama": "<<एङ् प्राचां देशे>> - एङ् प्राचां । देशविशेषनाम्नश्चेदेङादिरेव वृद्धसंज्ञक इति नियमार्थमिदम् ।वा नामधेयस्येति । रूढशब्दत्वमिह नामत्वं, न त्वाधुनिकसंकेतितत्वमेव । तेन घटीयमित्यादि सिद्धम् । ",
    "tattvabodhini": "",
    "padamanjari": " प्राचां देशाभिधान इति । प्राचि देशे ये वसन्ति ते प्राचः पुरुषास्तेषां सम्बन्धी यो देशस्तदबिधान इत्यर्थः । एतेन श्रुतस्य विशेषणं प्राचां ग्रहणं नाचार्याणामिति दर्शयति । तथा हि सति मतेनेत्यध्याहार्यं स्यादिति भावः । एणीपचनीय इत्यादि । एणीपचनादिभ्यश्च्छः । दैवदता इति । 'वाहीकग्रामेभ्यश्च' इति वृद्धादिति विहितौ ठञ्ञिठौ न भवतः । काश्यादिपाठादपि न भवतः; तत्रापि वृद्धाधिकारात् । एवं क्रोडो नाम ग्रामस्तत्र भवः क्रौड इत्यणेव भवति । कुणिना तु प्राचांग्रहणमाचार्यनिर्देशार्थं व्याख्यातम्, बाष्यकारोऽपि तथैवाशिश्रियत् । तेन सेपुरं स्कोनगरं च वाहीकग्रामौ, तत्र 'वाहीकग्रामेभ्यश्च' इति ठञ्ञिठौ भवतः - सैपुरिकी, सौपुरिका; स्कौनागरिकी, स्कौनगरिका । अस्य व्यवस्थितविभाषाविज्ञानाच्च क्रोडदेवदतशब्दयोरप्राग्देशवाचिनोष्ठञ्ञिठौ न भवतः । शैषिकेष्वेवार्थेष्वियं वृद्धिसंज्ञेष्यते । तेनापत्यविकारयोः 'उदीचां वयवस्थितविभाषयैव सिद्धम् । वृत्तिकारपक्षे त्वेत्सर्वं वचनात्साध्यम् । गौमता इति । गोमती प्रग्देशे नदी देशग्रहणेन न गृह्यते, ङदीदेशोऽग्रामाः' इति नद्याः पृथग्ग्रहणात् 'एड् प्राचां देशे' 'उदीचां वृद्धादगोत्राद्' इत्यादिषु प्रागुदञ्चौ श्रुतौ, तयोर्विभागज्ञानार्थमाह-प्रागुदञ्चाविति । शरावती नाम नदी उतरपूर्वाभिमुखी, तस्या दक्षिणपूर्वंस्यां दिशि व्यवस्थितो देशः प्राग्देश; उतरपरस्यामुदग्देशः, तौ शरावती विभजते; तया मर्यादया तयो र्विभागो ज्ञायते । क्षीरोदकमिति । 'जातिरप्राणिनाम्' इत्येकवद्भावः । क्वचित् 'क्षीरोदके' इति पाठातत्र नियतव्यक्तिविवक्षया जातिपरत्वाभावाद् द्विवचनम् । किमर्थं विभजते ? विदुषां शब्दसिद्ध्यर्थम् । यद्यपि नद्या एवमुद्देशो न भवति  - विदुषां शब्दा व्यवस्थिताः सिद्ध्यन्ति; तथापि तया हेतुभूतया व्यवस्थितं शब्दसाधुत्वमिति उद्देशोऽध्यारोप्यते । सैवंभूता सा नोऽस्मान् पातु । क्वचित् प्रागुदीचाविति पाठः, तत्र 'अच्प्रत्यन्ववपूर्वात्' इत्यत्राजितियोगविभागादच्प्रत्ययः । 'उद ईत्' इतीत्वम् । प्रगुदीचमिति पाठे समाहारद्वन्द्वः । 'द्वन्द्वाच्चुदषहान्तात्समाहारे' इति टच् । क्वचित् प्रागुदीचेति पाठः, तत्रावयवबहुत्वस्य समुदाय आरोपः प्राग्देशान्नुदग्देशाÄश्चेत्यर्थः ॥",
    "kashika": "यस्य अचामादिग्रहणमनुवर्तते । एङ् यस्य अचामादिः तत् प्राचां देशाभिधाने वृद्धसंज्ञं भवति । एणीपचनीयः, भोजकटीयः, गोनर्दीयः । एङिति किम् ? आहिच्छत्रः, कान्यकुब्जः । प्राचाम् इति किम् ? देवदत्तो नाम बाहीकेषु ग्रामः, तत्र भवः दैवदत्तः । देशे इति किम् ? गोमत्यां भवा मत्स्याः गौमताः । \n\nप्रागुदञ्चौ विभजते हंसः क्षीरोदकं यथा । \nविदुषां शब्दसिद्ध्यर्थं सा नः पातु शरावती । \n\n॥इति श्रीजयादित्यविरचितायां काशिकायाम् वृत्तौ प्रथमाध्यायस्य प्रथमः पादः ॥",
    "kashika_nyaas": "   `प्राचां देशाभिधाने` इति। प्राचां सम्बन्धी यो देशस्तदभिधान इत्यर्थः। एतेन प्राचामिति देशविशेषणं न विकल्पार्थमिति दर्शयति। प्राचां मतेनेत्यस्याविवक्षितत्वादित्याख्यातं भवति। `एणीपचनीयः` इत्यादि। एणीपचन इत्यादिभ्यच्छः। `आहिच्छत्रः` इति, `कान्यकुब्जः` इति अहिच्छत्रकान्यकुब्जशब्दाभ्यामणेव भवति। `देवदत्तः` इति। वृद्धा-धिकारे विहितो <<वाहीकग्रामेभ्यश्च>> [[4|2|117]]  इति ठञ्ञिठौ न भवतः, काश्यपादि-पाठादपि तौ न भवतः; क्रियानिमित्तको हि देवदत्तशब्दस्तत्र पठते संज्ञाशब्दस्य चेदं प्रत्युदाहरणम्। एतच्च यदा `वा नामधेयस्य` (वा। 15) इति वृद्धसंज्ञा नास्ति;तदा वेदितव्यम्। `गौमताः`इति। अत्र सर्वमस्ति न तु देशाभिधानम्। तथा हि गोमती नदी प्रग्देशे, न देशः। न हि नदी देशग्रहणेन गृह्रते;`नदीदेशोऽग्रामाः`  [[2|4|7]]  इत्यत्र नद्याः पृथग्ग्रहणात्।`एङ् प्राचां देशे` इति। `उदीचां वृद्धादगोत्रात्`  [[4|1|157]]  इत्येवमादिषु प्रागुदञ्चौ श्रूयेते, तयोश्च विभागो न विज्ञायते। अतस्तत्परिज्ञानायाह -  `प्रागुदञ्चौ` इत्यादि। शरावती नाम नदी , तस्याः पूर्वेण व्यवस्थितो देशः प्राग्देशः, उत्तरेण उदग्देशः। तौ शरावती विभजते = विभागेन व्यवस्थापयति तस्यां हि मर्यादायां सत्यां तयोर्विभागः परिज्ञायते। किमर्थं विभजते? `विदुषां शब्दसिद्ध्यर्थम्` इति। पण्डितानां वैयाकरणानां शब्दव्युत्पत्त्यर्थम्। कतं विभजते? `हंसः क्षीरोदकं यथा`। क्षीरोदकमिति `जातिरप्राणिनाम्`  [[2|4|6]]  इत्येकवद्भावः। क्वचित् क्षीरोदके इति पाठः। सः `सर्वो द्वन्द्वो विभाषयैकवद्भवति` (व्या।प।91) इति वेदितव्यः। यथा हंसः क्षीरमुदकं च मिश्रीभावमुपगतं पृथगसङ्करेण व्यवस्थापयति, तथा शरावती प्रागुदञ्चौ। यत्-तदोर्नित्याभिसम्बन्दात् सेति वचनादनुक्तमपि येत्येतल्लभ्यते। या विभजते सा नोऽस्मान् पातु रक्षतु। प्रसिद्धस्तु पाठो यत्र श्लोके प्रागुदीचाविति, तत्राऽचः `उद ईत्`  [[6|4|139]]  इति भसंज्ञकस्योच्यमानः कथमीकारः? कथं च <<उगिदचां सर्वनामस्थानेऽधातोः>> [[7|1|70]]  इति नुम न भवतीति चिन्त्यम्। अत्र वर्णयन्ति -  `अच्प्रत्यन्ववपूर्वात् सामलोम्नः`  [[5|4|75]]  इत्यत्राजितियोगविभागेनाच्प्रत्ययः कृतः, तेनात्राचि परतो भसंज्ञामीत्वं भवति। नुम् न भवति; अचा सर्वनामस्थानस्य व्यवहितत्वादिति।अनये तु प्रागुदीचमिति समाहारे कुर्वन्ति। तेषां `द्वन्द्वाच्चुदषहान्तात् समाहारे`  [[5|4|106]]  इति टचि समासान्ते कृते पूर्ववदीकारो नुमभावश्च भवति। क्वचित्तु प्रागुदीचेति पाटः। तत्रावयवदेशापेक्षया बहुत्वविवक्षायां बहुवचनम्।प्राग्देशानुदग्देशाश्च विभजत इत्यर्थः।श्रीबोधिसत्त्वदेशीयाचार्यजिनेन्द्रबुद्धपादविरचितायांकाशिकाविवरणपञ्जिकायांप्रथमाध्यायस्यप्रथमः पादः",
    "sae": "A word that represent the name of an eastern country and whose first स्वर is ए or ओ is called  'वृद्ध'.",
    "mahabhashyam": " एङ् प्राचां देशे एङ् प्राचा देशे शैषिकेष्विति वक्तव्यम्। सैपुरिकी सैपुरिका, स्कौनगरिकी, स्कौनगरिकेति ॥75 ॥ ",
    "pradeep": "",
    "video": ""
}