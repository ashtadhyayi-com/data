{
    "i": "74027",
    "an": "च्वौ$74026##यि$74022##अकृत्सार्वधातुकयोः$74025",
    "ad": "अङ्गस्य$6$4$1",
    "ss": "",
    "sa": "",
    "sd": "",
    "sk": " अकृद्यकारेऽसार्वधातुके यकारे च्वौ च परे ऋदन्ताङ्गस्य रीङादेशः स्यात् ॥यस्येति च <{SK311}> । पित्र्यम् । उषस्यम् ।",
    "lsk": "अकृद्यकारे असार्वधातुके यकारे च्वौ च परे ऋदन्ताङ्गस्य रीङादेशः। यस्येति च। पित्र्यम्। उषस्यम्॥",
    "balamanorama": "<<रीङ् ऋतः>> - रीङृतः । अङ्गस्येत्यधिकृतम् ऋता विशेष्यते । तदन्तविधिः ।अयङ् यि क्ङिती॑त्यतो यीत्यनुवर्तते ।अकृत्सार्वधातुकयो॑रित्यतोऽकृत्सार्वधातुकयोरिति,च्वौ चे॑ति सूत्रं च, तदाह — अकृदित्यादिना । पित्र्यमिति । पितरो देवता अस्येति विग्रहः । यति पितृशब्दस्य रीङ् ।ङिच्चे॑त्यन्तादेशः ।यस्येति चेति ईकारलोपः । क्यचि पित्रीयतीत्यादौअङ्गकार्ये कृते पुनर्नाङ्गकार्य॑मिति वचनात्अकृत्सार्वदातुकयो॑रिति दीर्घे अप्राप्ते ईकारोच्चारणम् । उषस्यमिति । उषः देवता अस्येति विग्रहः । भत्वेन पदत्वाऽभावात्सकारस्य न रुत्वादि । द्यावापृथिवी । द्यावापृथिवी, शुनासीर, मरुत्वत्, अग्नीषोम, वास्तोष्पति, गृहमेध-एतेभ्यः-छो यच्च स्यादित्यर्थः । अणः, पत्युत्तरपदण्यस्य चापवादः ।",
    "tattvabodhini": "<<रीङ् ऋतः>> - रीङृतः । अङ्गवृत्तपरिभाषयाअकृत्सार्वे॑ति दीर्घो न प्रवर्तत इति दीर्घग्रहणमित्याहुः । यस्येति चेति ।पित्रीयती॑त्यत्र रूङ्विधिः सावकाश इति भावः । उषस्यमिति उषस्शब्दः स्त्रीलिङ्गो दिवो दुहितरं देवतां ब्रावीति ।",
    "padamanjari": " पियमिति । ठ्पितुर्यच्चऽ इति यत्प्रत्ययः, रीङदेशे कृते स्येतिलोपः । कथं पुनः ठ्क्ङितिऽ इत्यनुवर्तमानेऽत्र रीङदेशो भवति ? अत आह - क्ङ्तीत्येतिदिह निवृतमिति । चेकीर्यत इति । ठ्कृ विक्षेपेऽ यङ्, ठृत इद्धातोःऽ, ठ्हलि चऽ इति दीर्घः । जेगिल्यत इति । अत्र ठ्ग्रो यङ्ऽ ईति लत्वे कृते रेफाभावाद् दीर्घाभावः । अथ रीङिति किमर्थम्, न रिणेóवोच्येत, ठकृत्सार्वधातुकयोःऽ, ठ्च्वौ चऽ इति दीर्घो भविष्यति, तत्रायमप्यर्थः - उतरत्र रिङ्ग्रहणं न कर्तव्यं भवति; तथा यग्लिङेरपि ग्रहणं न कर्तव्यं भवति, ठ्शे चऽ इत्येव वक्तव्यं चकारादकृत्सार्वधातुकयकारे च ? यद्येवम्, यथा मात्रीयतीत्यादौ दीर्घो भवति, तथा यग्लिङेरपि स्यात् - क्रियते, क्रियादिति । अथ तत्र नाप्राप्ते दीर्घे रिङ् इविधीयमानो दीर्घत्वं बाधत इति उच्येत; तर्हि क्यजादिष्वपि बाधेत । अथ मतम् - ऋवर्णदीर्घत्वं तावद्वाध्यताम्, रिङ्स्तु कथं बाध्यते, न हि तत्र नाप्राप्ते दीर्घे स आरभ्यत इति ? यग्लिङेरपि तर्हि न बाधेत । तस्मात्क्यजादिषु दीर्घस्य, यग्लिङेस्तु ह्रस्वस्य श्रवणं यथा स्यादिति पृथगादेशद्वयं वक्तव्यम् ॥",
    "kashika": "ऋकारान्तस्य अङ्गस्य अकृद्यकारे असार्वधातुके यकारे च्वौ च परतो रीङित्ययमादेशो भवति। मात्रीयति। मात्रीयते। पित्रीयति। पित्रीयते। चेक्रीयते। मात्रीभूतः। क्ङिति इत्येतन् निवृत्तम्, तेन इह अपि भवति, पितुरागतं पित्र्यम्। ऋत इति तपरकरणं किम्? चेकीर्यते। निजेगिल्यते।",
    "kashika_nyaas": "   यिग्रहणमनुवर्तते, अकृत्सार्वधातुकयोरिति च। `मात्रीयति` इति। <<सुप आत्मनः क्यच्>> [[3|1|8]] । `पित्रीयते` इति। `कर्त्तुः क्यङ् सलोपश्च`  [[3|1|11]]  इति क्यङ्। `चेक्रीयते` इति। करोतेर्यङ्। `पित्र्यम्` इति। <<पितुर्यच्च>> [[4|3|79]]  इति यत्प्रत्ययः; रीङादेशे कृते <<यस्येति च>> [[6|4|148]]  इतीकारलोपः। कथं पुनः क्ङितोत्युचयमाने तत्रादेशो भवति? इत्याह - `क्ङितीत्येतदिह निवृत्तम्` इति। यद्येवं यिग्रहणस्यापि निवृत्तिः प्राप्नोति, तदेकयोगनिर्दिष्टत्वात्? नैतदस्ति; स्वरितत्वप्रतिबद्धा हि शब्दानामनुवृत्तिः। इह च यिग्रहणस्यैव स्वरितत्वं प्रतिज्ञायत इति तदेवानुवर्तते, क्ङिद्ग्रहणस्य स्वरितत्वं न प्रतिज्ञायत इति न तदिहानुवर्तते। `चेकीर्यते` इति। `कृ विक्षेपे` (धातुपाठः-1409), `ऋत इद्धातोः`  [[7|1|100]]  इतीत्त्वे रपरत्वम्। `हलि च`  [[8|2|77]]  इति दीर्घः। `निजेगिल्यते` इति। `गृ? निगरणे` (धातुपाठः-1410), `लुपसद`  [[3|1|24]]  इत्यादिना यङ्, `यो यङि`  [[8|2|20]]  इति लत्वं रेफस्य। अथ दीर्घग्रहणं किमर्थम्, न रिङित्येवोच्येत, `अकृत्सार्वधातुकयोः`  [[7|4|25]]  इतिदीर्घत्वेनैव सिद्धमिति, तत्राप्ययमर्थः - उत्तरसूत्रे पुना रिङ्ग्रहणं न कत्र्तव्यं भवति, एतदेव हि तत्रानुवर्त्तिष्यते? न सिध्यति; नाप्राप्ते दीर्घत्वे रिङारभ्यमाणस्तस्य बाधकः स्यात्। भवतु नाम ऋकारस्य यो दीर्घस्तस्य बाधकः, यस्तु कृत आदेशे स्थान्यन्तरस्य प्राप्नोति तस्य कथं बाधकः, न ह्रस्मिन्? प्राप्ते रिङारभ्यते? एवं तर्हि मन्दधियां सुखप्रतिपत्त्यर्थ दीर्घोच्चारणम्। ङकारोऽन्त्यादेशार्थः॥",
    "sae": "",
    "mahabhashyam": " रीङृतः दीर्घोच्चारणं किमर्थं न रिङृत इत्येवोच्येत ? ॥ का रूपसिद्धिः - मात्रीयति , पित्रीयति ? अकृत्सार्वधातुकयोः इति दीर्घत्वं भविष्यति ॥ एवं तर्हि सिद्धे सति यद्दीर्घोच्चारणं करोति तज्ज्ञापयत्याचार्यो भवत्येषा परिभाषा अङ्गवृत्तेपुनर्वृत्ताविधिर्निष्ठितस्येति ॥ किमेतस्य ज्ञापने प्रयोजनम् ? पिबेर्गुणप्रतिषेधश्चोदितः स न वक्तव्यो भवति ॥ (रीङृतः) ॥ ",
    "pradeep": "",
    "video": ""
}